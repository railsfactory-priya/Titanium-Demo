<p><strong><font size="+1"><br>
  <h1 id="top">TUKHOLMA</h1>
  </font></strong>
  <p></p>
  <p> <a href="#section1"><font size="-1"><u><strong>GAMLA STAN</strong></u></font></a>
  </p>
  <ul>
    <li><font size="-1"><a href="#section2"><u>TUKHOLMAN PERUSTAMINEN</u></a></font></li>
    <li><font size="-1"><a href="#section3"><u>STADSHOLMEN - KAUPUNGIN KESKIPISTE</u></a></font></li>
    <li><font size="-1"><a href="#section4"><u>KESKIAIKAISIA KELLARIHOLVEJA YHÄ JÄLJELLÄ</u></a></font></li>
    <li><font size="-1"><a href="#section5"><u>KOMEIDEN PALATSIEN AIKA</u></a></font></li>
    <li><font size="-1"><a href="#section6"><u>STADSHOLMENISTA GAMLA STAN</u></a></font></li>
    <li><font size="-1"><a href="#section7"><u>KUNINKAALLINEN LINNA</u></a></font></li>
    <li><font size="-1"><a href="#section8"><u>SUURKIRKKO - YHTÄ VANHA KUIN ITSE KAUPUNKI</u></a></font></li>
    <li><font size="-1"><a href="#section9"><u>TÄRKEÄ SUURTORI</u></a></font></li>
  </ul>
  <p><font size="-1"><a href="#section10"><u><strong>KUNGSHOLMEN</strong></u></a></font></p>
  <ul>
    <li><font size="-1"><a href="#section11"><u>MUNKKIEN KUNGSHOLMEN</u></a></font></li>
    <li><font size="-1"><a href="#section12"><u>TEOLLISTUMISEN AIKA</u></a></font></li>
    <li><font size="-1"><a href="#section13"><u>KAUPUNGINTALON RAKENTAMINEN</u></a></font></li>
    <li><font size="-1"><a href="#section14"><u>NORR MÄLARSTRANDISTA PARAATIKATU</u></a></font></li>
    <li><font size="-1"><a href="#section15"><u>METRO</u></a></font></li>
    <li><font size="-1"><a href="#section16"><u>UUSI KUNGSHOLMEN</u></a></font></li>
  </ul>
  <p><font size="-1"><a href="#section17"><u><strong>ÖSTERMALM</strong></u></a></font></p>
  <ul>
    <li><font size="-1"><a href="#section18"><u>ASEVARASTOISTA EDUSTUSASUNTOIHIN</u></a></font></li>
    <li><font size="-1"><a href="#section19"><u>KAUPUNGIN YLELLISIMMÄT OSTOKSET</u></a></font></li>
    <li><font size="-1"><a href="#section20"><u>SILLIN TUOKSUA STRANDVÄGENILLÄ</u></a></font></li>
    <li><font size="-1"><a href="#section21"><u>PUISTOJA JA BULEVAARDEJA</u></a></font></li>
    <li><font size="-1"><a href="#section22"><u>GÄRDET</u></a></font></li>
    <li><font size="-1"><a href="#section23"><u>NYBROVIKEN</u></a></font></li>
    <li><font size="-1"><a href="#section24"><u>RUOTSALAISTA TAIDETTA JA DESIGNIA</u></a></font></li>
  </ul>
  <p><font size="-1"><a href="#section25"><u><strong>DJURGÅRDEN</strong></u></a></font></p>
  <ul>
    <li><font size="-1"><a href="#section26"><u>KANSALLISPUISTO KAUPUNGISSA</u></a></font></li>
    <li><font size="-1"><a href="#section27"><u>KOLMELLA ÄYRILLÄ DJURGÅRDENILLE</u></a></font></li>
    <li><font size="-1"><a href="#section28"><u>MUSEOIDEN KAUPUNGINOSA</u></a></font></li>
    <li><font size="-1"><a href="#section29"><u>SKANSEN</u></a></font></li>
    <li><font size="-1"><a href="#section30"><u>YLPEÄ VAASA</u></a></font></li>
    <li><font size="-1"><a href="#section31"><u>ROSENDALIN PUUTARHA</u></a></font></li>
    <li><font size="-1"><a href="#section32"><u>ASTRID LINDGRENIN JUNIBACKEN</u></a></font></li>
    <li><font size="-1"><a href="#section33"><u>PRINSSI EUGENIN WALDEMARSUDDE</u></a></font></li>
  </ul>
  <p><font size="-1"><a href="#section34"><u><strong>SÖDERMALM</strong></u></a></font></p>
  <ul>
    <li><font size="-1"><a href="#section35"><u>TYÖLÄISTEN KAUPUNGINOSA</u></a></font></li>
    <li><font size="-1"><a href="#section36"><u>TRENDIKÄS SÖDER</u></a></font></li>
    <li><font size="-1"><a href="#section37"><u>KAIKEN KANSAN HUVITTELUKESKUS</u></a></font></li>
    <li><font size="-1"><a href="#section38"><u>RAKASTETTU JA VIHATTU SLUSSEN</u></a></font></li>
    <li><font size="-1"><a href="#section39"><u>LÅNGHOLMEN JA REIMERSHOLME</u></a></font></li>
    <li><font size="-1"><a href="#section40"><u>HORNSTULL</u></a></font></li>
  </ul>
  <p><font size="-1"><a href="#section41"><u><strong>NORRMALM</strong></u></a></font></p>
  <ul>
    <li><font size="-1"><a href="#section42"><u>KUNINKAAN MIEHET MUUTTOPUUHISSA</u></a></font></li>
    <li><font size="-1"><a href="#section43"><u>VIIHDEKESKUS ALUSTA ASTI</u></a></font></li>
    <li><font size="-1"><a href="#section44"><u>BUTIIKKEJA, BUTIIKKEJA, BUTIIKKEJA</u></a></font></li>
    <li><font size="-1"><a href="#section45"><u>ELOKUVATEATTERIT VALLOITTAVAT NORRMALMIN</u></a></font></li>
    <li><font size="-1"><a href="#section46"><u>KULTURHUSET NOUSEE NORRMALMILLE</u></a></font></li>
    <li><font size="-1"><a href="#section47"><u>KORKEAKULTTUURIA JA KOKEILUNHALUA</u></a></font></li>
    <li><font size="-1"><a href="#section48"><u>YLELLISET UIMAHALLIT</u></a></font></li>
    <li><font size="-1"><a href="#section49"><u>KAUPUNKIKALASTUSTA</u></a></font></li>
    <li><font size="-1"><a href="#section50"><u>BRUNNSVIKEN JA HAGA</u></a></font></li>
  </ul>

<strong><font size="-1"><a href="#section51"><u>SAARISTO</u></a></font></strong>

  <ul>
    <li><font size="-1"><a href="#section52"><u>SAARISTON KOLMET KASVOT</u></a></font></li>
    <li><font size="-1"><a href="#section53"><u>VIIKINGEISTÄ KAUPPIAISIIN</u></a></font></li>
    <li><font size="-1"><a href="#section54"><u>KULJETUS JA ASUMINEN</u></a></font></li>
    <li><font size="-1"><a href="#section55"><u>FJÄDERHOLMIN SAARET</u></a></font></li>
    <li><font size="-1"><a href="#section56"><u>SANDHAMN</u></a></font></li>
    <li><font size="-1"><a href="#section57"><u>VAXHOLM</u></a></font></li>
    <li><font size="-1"><a href="#section58"><u>MÖJA</u></a></font></li>
    <li><font size="-1"><a href="#section59"><u>GRINDA</u></a></font></li>
    <li><font size="-1"><a href="#section60"><u>FINNHAMN</u></a></font></li>
    <li><font size="-1"><a href="#section61"><u>UTÖ</u></a></font></li>
    <li><font size="-1"><a href="#section62"><u>HUVUDSKÄR</u></a></font></li>
    <li><font size="-1"><a href="#section63"><u>LANDSORT</u></a></font></li>
  </ul>
  <p>&nbsp;</p>
  <p>&nbsp;</p>
  <p>&nbsp;</p>
  <p>
  <h1 id="section1">GAMLA STAN</H1>
  <h2>Historiallinen Tukholma
    <font size="-1"></font></h2>
  <br>
  <font size="-1">
  <p></p>
  Pienellä Stadsholmenin saarella, jo 1000-luvulla, sai Tukholman kaupunki alkunsa. Tänään saaren nimi on Gamla stan, Vanha kaupunki. Sen kapeilla kujilla historia ja nykypäivä kohtaavat.
</font>
  <h2 id="section2">TUKHOLMAN PERUSTAMINEN</h2>
  <p><font size="-1">Jo keskiajalta lähtien oli ihmisten kuljettava läpi saarten joille Tukholma tulisi nousemaan, päästäkseen Mälarenin rannoilla sijaitseville kauppakeskuksille. Strategisen sijaintinsa tähden paikka oli erityisen tärkeä, ja suojeltava hyvin mahdollisten vihollisten hyökkäyksiltä. Jo hyvin aikaisessa vaiheessa veteen laskettiin suurista puupölkyistä muodostettu "portti", jonka avulla kontrolloitiin kaupungin edustaista vesiliikennettä, ja yhden teorian mukaan kaupunki sai portista nimensä - tukki (stock) ja pieni saari (holm), Stockholm. Asiasta ollaan tosin eri mieltä tutkijoiden keskuudessa. </font></p>
  <font size="-1">
  <p></p>
  <p><br>
Vuonna 2002 Tukholma juhli 750-vuotispäiviään. Vuonna 1252 nimi mainitaan ensimmäisen kerran dokumentoidussa muodossa, vaikkakin oletetaan kaupungin saaneen alkunsa jo paljon aikaisemmin. Sanotaan että Kuningas Erikin kruunajaisissa 1330-luvulla, itse Birger Jarl mainitsi kaupungin rakentamisesta suojaksi Itämereltä kohdistuvia hyökkäyksiä vastaan. Tästä syystä häntä pidetäänkin Tukholman perustajana.</p>
  </font>
  <p>
  <h2 id="section3">STADSHOLMEN - KAUPUNGIN KESKIPISTE</h2>
  <p><font size="-1">1200-luvun lopulle tultaessa, Tukholma oli sekä kaupan että poliittisen vallan keskus. Stadsholmenin silloisesta linnasta on jäänteitä myös nykyisessä Kuninkaan linnassa. Nykyisten turistien suosimien Västerlångsgatanin ja Österlångsgatanin paikalla seisoi todennäköisesti kaupunginmuuri. Kun kaupunki sittemmin levittäytyi muurien ulkopuolelle, rakennettiin muurin ulkopuolelle tulevat kadut kohti rantoja. Tämä asemakaava on yhä edelleen mitä suurimmassa määrin säilynyt alkuperäisessä muodossaan. Muurin sisäpuolella olleet kadut nimettiin usein niillä toimivien yritysten tai henkilöiden mukaan, kun taas ulkopuolelle jääneet kadut kuvasivat usein suuntaa. Svartbrödragatan, Köpmangatan ja Skomakargatan ovat Tukholman vanhimmat kadunnimet, vuosilta 1323 ja 1337. Kadunnimet kuvaavat hyvin kaupungin silloisia aktiviteetteja; monet suomalaiset ja saksalaiset käsityöläiset ja kauppiaat asettuivat Tukholmaan - kauppiaat Skeppsbron päähän Järntorgetin läheisyyteen, käsityöläiset Stadsholmenin keskivaiheille, mäen harjanteelle. Gamla stanin nykyiset vieraat kohtaavat paljolti samantyyppisiä toimintoja - käsityöläisiä ja pikku butiikkeja. Gamla stan on viehättävyytensä ja historiallisen tunnelmansa vuoksi lähes jokaisen turistin vierailulistalla, mutta myös hyvin monet paikalliset rakastavat sen kapeilla kujilla kuljehtimisesta. </font></p>
  <font size="-1">
  <p></p>
  </font>
  <p>
  <h2 id="section4">KESKIAIKAISIA KELLARIHOLVEJA YHÄ JÄLJELLÄ</h2>
  <p><font size="-1">Keskiajan lopulla kaupungin hirsipäällysteiset kadut korvattiin katukivillä, ja toistuvien tulipalojen vuoksi myös puutalot kiellettiin Stadsholmenilla. Niiden sijasta Stadsholmenille nousi 2-3 kerroksisia kivitaloja, joihin kuului myös kellariholvi. Talonomistajien velvollisuuksiin kuului aina pitää vesiämpäri valmiina talon ulkopuolella mahdollisten tulipalojen varalta, ja heidän vastuullaan oli myös talon edustan puhtaudesta huolehtiminen. Siihen aikaan suurin osa talouden jätteistä heitettiin suoraan ikkunasta kadulle.<br>
    Monet keskiaikaisista kellariholveista ovat säilyneet, huolimatta joidenkin päälle rakennetuista uusista taloista. Monissa näissä pinnan alla piileskelevissä holveissa toimii tänään ravintoloita ja baareja, joissa voit nauttia kaikkea perinteisen ruotsalaisen kotiruuan (husmanskost) ja kansainvälisten erikoisuuksien väliltä. Kaikki maailman kulttuurit ovat edustettuina, ja monessa eri hintatasossa. Voit jopa kohdata aidon 1700-luvun trubaduurin, ja älä ylläty jos kitarasta kuuluu Bellmannin ikivihreitä Tukholman-viisuja. Vierailu näissä holveissa on todellinen aikamatka, ja olutta tai paloviinaa siemaillessasi muutut aidoksi1700-luvun tukholmalaiseksi. Holvit kätkevät sisäänsä myös ihania kahviloita; Miltä kuulostaisi runsas iltapäivä-tankkaus rapeilla kermavaahdolla ja lakkahillolla höystetyillä vohveleilla sekä kupillisella kuumaa kaakaota? Holveissa toimii myös yksi jos toinenkin butiikki, joista moniin pääsee suoraan kadulta kapeaa portaikkoa myöten. <br>
    1500-luvun loppuun mennessä, oli Stadsholmen täyteen asutettu, ja kaupunki alkoi pikkuhiljaa laajeta kohti nk. "malmeja", Norrmalmia ja Södermalmia. Kuningas Kustaa Vasa halusi itseasiassa polttaa kaiken Stadsholmenin ulkopuolella olevan estääkseen vihollisten joukkojen etenemisen rakennusten suojissa. "Malmien" historiasta ja kasvusta lisää myöhemmin. </font></p>
  <font size="-1">
  <p></p>
  </font>
  <p>
  <h2 id="section5">KOMEIDEN PALATSIEN AIKA</h2>
  <p><font size="-1">Vuosien 1636 ja 1765 välillä kaupantekoa sääteli niin sanottu Pohjanlahden kauppapakko, jonka mukaan alueen kauppiaat saivat tehdä kauppaa tuotteillaan ainoastaan Tukholmalaisten kauppiaiden välityksellä. Tästä syystä kaupunki kasvoi hurjaa vauhtia. Tukholman kauppiaiden omaisuus kasvoi yhtä nopeasti nousevan vaikutusvallan myötä, ja monet heistä asettuivat asumaan Skeppsbron varrella oleviin upeisiin paraatiasuntoihin. <br>
    1600-luvulla, suurvallan aikaan, alkoi myös kaupungin hallinto kehittyä. Vallanpitäjät, Kuningas ja aatelisto, kokoontuivat kaupungin ytimen hallinnollisessa keskuksessa, sekä Riddarholmenilla. Näihin aikoihin alkoivat myös Tukholman upeat ja suureelliset kaupunkipalatsit nousta. Nämä rakennukset symbolisoivat maan ja kaupungin hyvinvointia, rikkautta ja valtaa, ja yli 50:stä rakennetusta palatsista 32 on yhä edelleen pystyssä, muun muassa Tessinska palatset Slottsbackenilla Kuninkaan linnan kupeessa.
    <br>
    Useita tulliasemia nousi myös kaupungin laidoille sekä vesiväylille. Yhä tänään Tukholmasta puhuessaan ihmiset käyttävät sanontoja "innanför och utanför tullarna", tullien sisä- ja ulkopuolella, sisäpuolen tarkoittaessa kantakaupunkia. Niiden sijainti on tosin vaihtunut vuosien saatossa.</font></p>
  <font size="-1">
  <p></p>
  </font>
  <p>
  <h2 id="section6">STADSHOLMENISTA GAMLA STAN</h2>
  <p><font size="-1">1800-luvun loppua kohti liike-elämä siirtyi Stadsholmenilta Norrmalmille. Vuosisadan vaihteessa kaupungin satamat olivat yhä aktiivisia, ja Skeppsbrolla seisoi edelleen useita tullirakennuksia ja varastoja. Tosin satamien pian siirtyessä keskustasta kaupungin laidoille, jäivät rannat ja rakennukset tyhjiksi. Myöhemmällä ajalla monet ravintolat ja kaupat valtasivat nämä vanhat tullirakennukset keskustan rannoilla.<br>
    Yhteiskunnan teollistuessa kaupunkiin tulvi lisää asukkaita ja väestön kasvu oli räjähdysmäinen. Tukholman "malmit" täyttyivät ihmisistä. Tonttien ja kiinteistöjen hinnat nousivat, ja väestö alkoi levittäytyä myös kantakaupungin ulkopuolelle. Stadsholmenia, jota jo aikaisemmin oli alettu kutsua vain "kaupungiksi siltojen välillä", alettiin nyt kutsua sen nykyisellä nimellä, Gamla stan. <br>
    1800-luvun lopun edistyksellisessä ilmapiirissä, uusien tekniikan ihmeiden kuten rautateiden tullessa osaksi kaupunkikuvaa, halusivat kaupungin arkkitehdit ja suunnittelijat kokonaan uudelleenrakentaa Gamla stanin.Uusi asemakaava ja täysin uudet rakennukset olivat suunnitteilla, mutta onneksi alkuperäinen kaupunki onnistuttiin pelastamaan, monien tämänpäiväisten vierailijoiden iloksi.</font></p>
  <font size="-1">
  <p></p>
  </font>
  <p>
  <h2 id="section7">KUNINKAALLINEN LINNA</h2>
  <p><br>
    <font size="-1">Kuninkaan linnan nykyisellä paikalla on jo 1200-luvulta lähtien seissyt jonkunlainen linnoitus. Sijainniltaan se on aina ollut hyvin merkityksellinen kaupungille. Oletetaan että jo kuningas Magnus Erikssonin aikaan, 1300-luvulla, linna sai nimekseen Tre Kronor - Kolme Kruunua, symboliksi Ruotsin kolmelle silloiselle valtakunnalle.
    <br>
    1630-luvun tienoilla linna ei enää ollut valtakunnan tärkein linnoitus, vaan siitä tuli enemmänkin hallinnollisen ja poliittisen vallan keskus. 1697 vanha linna tuhoutui pahoin tulipalossa, mutta sen jälleenrakennus alkoi välittömästi seuraavana vuonna. 1748, 50 vuoden rakentamisen jälkeen, oli uusi linna pystyssä, ja on sitä edelleen yhä tänäkin päivänä. Linnan arkkitehti oli Nicodemus Tessin nuorempi, joka valitettavasti ei koskaan ehtinyt nähdä linnan valmistumista. Hänen kuolemansa jälkeen linnan rakentamisesta vastasi useat eri arkkitehdit, muun muassa Carl Hårleman. <br>
    Linnan lännenpuoleinen julkisivu, joka avautuu kohti ulommaista linnanpihaa, edusti kuninkaan julkisivua monine sotaisine ja maskuliinisine symboleineen. Itäinen julkisivu taas oli kuningattaren puoli, ja oli koristeltu pilasterein näköalan avautuessa pieneen linnanpuutarhaan. Eteläinen julkisivu edusti kaupunkia ja sen tulevaisuuden visioita. Pohjoinen julkisivu taas avautuu kohti Gustav Adolfin toria, joka siihen aikaan oli yksi kaupungin tärkeimmistä alueista. Kuninkaan ja kunigattaren asuintilat avautuvat juuri tälle puolelle.<br>
    Kuninkaallinen linna on tänään Ruotsin kuningasperheen virka-asunto ja työskentelypaikka. Linnassa järjestetään opastettuja retkiä, ja voit myös vierailla sekä Livrustkammarissa sekä Linnanmuseossa (Slottsmuseet) jonka kellariholvi on keskiajalta, Tre Kronorin linnasta.<br>
    Kuninkaan vahdit ovat kuningas Kustaa Vaasan aloittama perinne, jo vuodelta 1523. Tarkoitus oli pitää järjestystä yllä kaupungissa.Vahdit vartioivat linnaa vuoden ympäri, ja jännittävää vahdinvaihtoa ei kannata jättää kokematta.</font></p>
  <font size="-1">
  <p></p>
  </font>
  <p>
  <h2 id="section8">SUURKIRKKO - YHTÄ VANHA KUIN ITSE KAUPUNKI</h2>
  <p><br>
    <font size="-1">Suurkirkko mainitaan jo 1279 eräässä testamentissa, "Tukholman suurena kirkkona". Siihen aikaan kirkkoa kutsuttiin lyhyesti ja ytimekkäästi kyläkirkoksi. Se oli kaupungin omaisuutta, ja pyhitettiin Pyhälle Nicolaukselle, merenkäynnin ja kaupan pyhimykselle. Se sijoitettiin kaupungin korkeimmalle kohdalle, linnan läheisyyteen. Kirkkoa laajennettiin useaan otteeseen 1300-luvulla, mutta vasta 1600-luvulla sitä alettiin kutsua Suurkirkoksi. <br>
    Kun noin 100 vuotta myöhemmin uusi loistelias kuninkaanlinna valmistui, alettiin Suurkirkkoa pitää liian keskiaikaisena ja vanhentuneena. Kirkon laajat kunnostus- ja muutostyöt alkoivat, ja 1860-luvulla se sai muun muassa uudet rautaristikoin varustetut suuret ikkunat, sekä 1920-luvulla hillitysti värjätyt ikkunat. Osa kunnostustöiden johdosta poistetuista hautakivistä on valettu kirkon kivilattiaan mosaiikiksi. <br>
    Suurkirkossa on myös kuuluisa "Vädersolstavla", 1535 maalattu taulu joka esittää myöhäiskeskiaikaista Tukholmaa Södermalmilta päin katsottuna. Vuodesta 1942 Suurkirkko on ollut Tukholman hiippakunnan tuomiokirkko. </font> </p>
  <p></p>
  <p>
  <h2 id="section9">TÄRKEÄ SUURTORI</h2>
  <p><br>
    <font size="-1">Suurtori on toiminut niin teloitus- kuin kauppapaikkana. Torin keskellä seisova kaivo oli 1650-luvulla kaupungin ainoa juomavesikaivo, mikä osaltaan kertoo paikan merkityksellisyydestä. 1670-luvulle asti sijaitsi kaupungin raatihuone tällä paikalla, kunnes se tilanpuutteesta jouduttiin siirtämään Södermalmstorgille Slussenin kupeeseen. Nykyisen Nobelmuseon paikalla toimi aikoinaan myös kaupungin tuore pörssi. Vielä tänäänkin Suurtori on yksi kaupungin tärkeistä kohtaamispaikoista, minkä huomaa jo lukuisista siellä sijaitsevista kahviloista. Joulun aikoihin torille nousee viehättävät vanhan ajan joulumarkkinat, jossa on tarjolla kaikkea olkipukeista nakkisämpylöihin ja piparminttukaramelleihin. Torilta avautuu Gamla stanin lukuisat kapeat ja tunnelmalliset pikkukujat. </font> </p>
  <p></p>
  <p></p>
  <p>
  <h2 id="section10">KUNGSHOLMEN</h2>
  <p><font size="-1">Yrittäjien paratiisi</font></p>
  <p>&nbsp;
  <h2 id="section11">MUNKKIEN KUNGSHOLMEN</h2>
  <p><font size="-1">Saari kaupungin ytimestä länteen on yksi Tukholman keskustan nuorimmista kaupunginosista. 1400-luvulla alueella asui fransiskaanimunkkeja, Harmaaveljiä, joten sitä alettiin pian kutsua Munkkileiriksi. Munkit kalastivat ja hoitivat karjaa, sekä Rålambshovissa sijaitsevaa tiilitehdasta. 1500-luvun aikana munkit ajettiin pois saarelta, ja siitä tuli kuninkaallista maaperää. </font></p>
  <p><font size="-1">Kaupunginosassa kasvatettiin viljaa ja heinää, ja asukkaiden karja sai maksua vastaan laiduntaa alueella. Alueella myös metsästettiin. Vanha Munkkileirin tiilitehdas sai toisen seurakseen, ja näistä tulikin myöhemmin kaupunginosan tunnusmerkki. Täällä tuotettiin tarvittavat tiilet muun muassa Kuninkaanlinnan uudelleenrakentamiseen, sekä myös kaikkiin niihin 1600-luvulla nousseihin kaupunkipalatseihin. </font></p>
  <p><font size="-1">Itäinen, ja myöhemmin myös läntinen Munkkileiri lahjoitettiin 1600-luvun puolessa välissä kaupungille. Tarkoitus oli siirtää erilaiset käsityöläiset sekä vaarallisten että pahanhajuisten aineiden kanssa työskentelevät tänne. Ensimmäisenä saapuivat nahanparkkaajat, värjääjät sekä köydenpunojat, verohelpotusten ja muiden etujen houkuttelemina. Tämän päivän kadun nimet muistuttavat yhä näistä ajoista, esimerkiksi Garvargatan. Kungsholmen täyttyi nopeasti uusista käsityöläisistä, mutta vastapainona saarella oli myös ylellisiä maatiloja, joissa saattoi olla hyvinkin koristeellisia ja kunnianhimoisia puutarhoja. Piperska Muren Scheelegatanilla on jäänne juuri tämänkaltaisesta puutarhasta ja sen muurista.Sen omisti aikoinaan kreivi Carl Piper. 1600-luvulla myös Kungsholmen joutui innokkaan ehostuksen ja uudistuksen kohteeksi. Se sai muiden "malmien" tavoin ruutuasemakaavan, ja muun muassa Fleminggatan sekä Hantverkargatan rakennettiin.Vasta 1600-luvun lopulla Munkkileiri kastettiin uudelleen Kungsholmeniksi. Nimi viittasi sen sijaintiin kuninkaallisten Riddarholmenin ja Drottningholmenin välillä. </font></p>
  <p><font size="-1"> Kungsholmenin hienot herraskartanot alkoivat jo 1700-luvulla muuttumaan erilaisiksi tehtaiksi ja sairaaloiksi, ja kaupunginosasta tuli tunnettu suurkauppiaiden ja tehtailijoiden asuinpaikka. Tukholman ensimmäinen sairaala, Serafimerlasaretti, avasi ovensa 1752 Gripenhielmskan kartanossa. Sairaalan portti ja sen teksti, "Kongl. Lazaret", sijaitsee vastapäätä Kaupungintaloa ja on ainoa mitä alkuperäisestä rakennuksesta on enää jäljellä.
    </font></p>
  <p><br>
  <h2 id="section12">TEOLLISTUMISEN AIKA</h2>
  <p><font size="-1">1864 laki vapaasta elinkeinonharjoittamisesta astui voimaan, ja kaikilla tukholmalaisilla oli nyt vapaa mahdollisuus erilaisten liiketoimien harjoittamiseen. Lain vaikutuksesta kaupungin yritysteollisuus kukoisti, ja Kungsholmen yhdessä Södermalmin kanssa muodostivat kaupungin yrittäjätiheimmät kaupunginosat. </font></p>
  <font size="-1">
  <p>Työvoimaa virtasi Tukholmaan, ja kahdessakymmenessä vuodessa, vuosien 1860 ja 1880 välillä, Kungsholmenin väestö kolminkertaistui. Kaupunginosa sai lempinimen "Svältholmen", Nälkäsaari, ja asuntopulan vuoksi saarelle rakennettiin nopeasti uusia vuokrataloja. Erityisesti verstasteollisuus vakiinnutti asemansa Kungsholmenilla, esimerkkinä Samuel Owensin höyrylaivatelakka. Eldkvarn, maan ensimmäinen höyryllä toimiva mylly rakennettiin Kaupungintalon nykyiselle paikalle Kungsholmenin kärkeen, ja vuosisadan vaihteessa kaupungin suurin panimo, St Erikin panimo, perustettiin. </p>
  <p>Myös modernimpi teollisuus saa alkunsa, muun muassa LM Ericsson, AB Separator, AB Primus Elektrolux Lilla Essingenin saarella. Suurien tehtaiden kupeeseen nousi myös Kungsholmenilla pieniä yhteiskuntia tehtaiden ja verstaiden työntekijöille, erilaisista palveluista asuntoihin. Yksi esimerkki on Frihemin tiilikomplexi Fridhemsplanilla. Työntekijöille tarjotun kunnollisen asuinpaikan uskottiin nostavan moraalia ja edistävän työntekijöiden tehokkuutta.</p>
  <p>1920-luvulla Tukholman asuntopula nousi huippuunsa. Funktionalismin ihanteet - valoisuus, tila ja toimivuus - näyttivät suuntaa 1930-luvun asuntorakentamiselle, ja iso osa näistä uusista taloista sijaitsi juuri Kungsholmenilla. Fredhällissä, Kristinebergissä, Kungsklippanilla ja Kungsbrostrandin varrella on yhä tänäänkin jäljellä isoja kokonaisuuksia 1930-luvun rakennusbuumista. Asunnot ovat edelleenkin hyvin haluttuja. Näiden uusien asuinalueiden, sekä Norr Mälarstrandin kunnostuksen myötä, Kungsholmenista tulee kohtalaisen ylellinen kaupunginosa.
  </p>
  <p>Kungsholmenista tulee todellinen Tukholman kantakaupungin osa viimeistään kun Västerbro ja Tranebergin silta rakennetaan ja St Eriksbro kunnostetaan. </p>
  </font>
  <p><font size="-1"><br>
    </font>
  <h2 id="section13">KAUPUNGINTALO RAKENNETAAN</h2>
  <p><font size="-1">1878 höyrymylly Eldkvarn paloi, ja 1900-luvun alussa päätettiin paikalle rakentaa uusi Kaupungintalo. Arkkitehti Ragnar Östbergin suunnittelema rakennus valmistui 1923, kahdeksan miljoonan tiiliskiven kannattelemana.</font> </p>
  <p></p>
  <p><font size="-1">Kaupungintalo on tänään noin 200 henkilön työpaikka. Siellä istuu Tukholman kaupunginvaltuusto, ja kaksi kertaa vuodessa on kunnanvaltuuston kokoontuminen Raatisalissa. Joka vuosi 10.joulukuuta järjestetään Nobelin palkintojenjako sekä siihen kuuluvat juhlallisuudet Sinisessä ja Kultaisessa Salissa.</font></p>
  <p><font size="-1">Sininen halli ei itse asiassa ole lainkaan sininen, vaikka arkkitehti Östberg  niin oli suunnitellut. Hän muutti viime hetkellä mielensä, ja antoi korkeiden sisäseinien pitää punaisen tiilipintansa. Riddarfjärdenille päin antavalla puolella on nk. Prinssin Galleria, ja kahden tonnin painoiset Kultaisen Salin kupariovet. Kultaisen Salin seinillä kimaltelee noin 18 miljoonaa lasista ja kultaista mosaiikin palaa. Sisäpihan mahtipontisuus tekee varmasti vaikutuksen, ja puutarhasta on upea näköala Södermalmin, Gamla Stanin ja Kungsholmenin yhteen sitovalle Riddarfjärdenille. Kaupungintalo on joka suhteessa hyvin loistokas ja tyylikkäästi toteutettu rakennus, ja opastetulla kierroksella sinulla on mahdollisuus tutustua sen koko komeuteen.</font></p>
  <p><font size="-1">106 metrin korkeudessa olevasta näköalatornista on mahtavat näkymät yli Tukholman. Kaidetta pitkin kulkevalle kuparilevylle on ikuistettu kaupunki sellaisena kuin se oli Kaupungintalon rakentamisen aikaan. Torni on pääasiassa auki ainoastaan kesäkuukausina, mutta myös viikonloppuisin huhtikuussa. Tornissa toimii myös museo.</font></p>
  <p><font size="-1"><br>
    </font>
  <h2 id="section14">NORR MÄLARSTRANDISTA PARAATIKATU</h2>
  <p><font size="-1">Kaupungintalon rakentamisen yhteydessä heräsi myös ajatus Norr Mälarstrandin kohennuksesta, jonka varrella vielä siihen aikaan oli vanhoja vajoja ja tehdasrakennuksia. Uusien länteen rakennettavien huvila-alueiden, kuten Bromman, myötä myös kulkuyhteydet kaipasivat parannusta.</font></p>
  <font size="-1">
  <p>1930 uusi Kungsholmenin kaupunkisuunnitelma hyväksytään ja Norr Mälarstrandista tulee vaikuttava ja säännönmukainen paraatikatu. Uusia asuintaloja rakennettiinn päädyt kohti Norr Mälarstrandia osoittaen, ja hieman myöhemmin rakennettiin myös Riddarfjärdeniä myötäilevä viehättävä rantabulevardi. Tänään Norr Mälarstrand on suosittu kävely- ja pyöräilyreitti. Talvisin kävelyreitti siirtyy usein jäiselle järven pinnalle, alkaen Kaupungintalon kupeesta. Kaupungintalo ja 1930-luvun funkistalot ovat epäilyksettä Kungsholmenin tunnusmerkit.
  </p>
  <p><br>
  </font>
  <h2 id="section15">METRO</h2>
  <p><font size="-1">Ensimmäiset yleiset kulkuvälineet tulivat jo 1800-luvulla kaupungin ja sen etäisyyksien kasvaessa. Ensimmäisiin hevosvetoisiin "busseihin",(vaunuihin), mahtui 8 matkustajaa, vuodelta 1835. Myöhemmin näistä hevosvaunuista kehitettiin hevosvetoinen raitiovaunu hieman suuremmalla kapasiteetilla. Pian tämän jälkeen höyryvetoiset, ja lopulta myös sähköllä toimivat raitiovaunut tulivat liikenteeseen, ja muutaman vuoden kuluessa raitiovaunuverkosto kattoi koko kaupungin. 1923 ensimmäinen moottorilla toimiva bussi vihittiin käyttöön, ja sen reitti kulki koko kaupungin halki Odenplanille.</font></p>
  <p><font size="-1">Paikallisliikenteen todellinen läpimurto tuli metron myötä. Ensimmäinen metrolinja rakennettiin 1950, Slussenilta Hökarängenin lähiöön. 1952 rakennettiin linja Hötorgetin ja Vällingbyn välille, joka kulki lähes koko Norrmalmin läpi. Mutta vasta 1957 nämä kaksi linjaa yhdistettiin, ja T-Centralen rakennetaan. <br>
    Hyvin pian tarve asemien koristeluun kasvoi, ja T-centralenista tulee koristamisprojektin aloituskohde 1957. Jopa 21 taiteilijaa saa mahdollisuuden tunnelien koristamiseen, mutta melko pian huomattiin että lopputulos oli aivan liian häiritsevä ja sekava, eivätkä taideteokset päässeet oikeuksiinsa. Lopullinen taiteellinen toteutus oli huomattavasti rauhallisempi sekä enemmän loppuun ajateltu.</font></p>
  <p><font size="-1">Muutamassa vuodessa Tukholman metro laajeni valtavasti, ja tänään on jokaisella asemalla oma estetiikkansa eri taiteiljoiden käsistä syntyneenä: Siri von Deckertin luonnosviivoja Östermalmstorgilla, Kungsträdgårdenin arkeologiset kaivaukset tai Zinkensdammin aaltoilevat kananpojan keltaiset keramiikkaseipäät. SL, Storstockholms lokaltrafik, järjestää asemien taideteoksista kertovia opastettuja kiertokäyntejä.</font></p>
  <p><br>
  <h2 id="section16">UUSI KUNGSHOLMEN</h2>
  <p><font size="-1">Nykypäivän Kungsholmen peilaa paljolti sen tämän päivän asukasta. Uusi sukupolvi on ottanut kaupunginosan haltuunsa, ja he koostuvat nuorista hyvin toimeen tulevista ammattilaisista jotka ovat saaneet Kungsholmenin heräämään eloon. Vähän jo ränsistynyt Kungsholmenin keskusta, Fridhemsplan, on kunnostettu ja saanut useita uusia kauppoja katujensa varsille, mm. ylellisen Västermalmsgallerian. Myös asunnot alueella menevät kuin kuumille kiville, ja se näkyy myös niiden hinnoissa. Alueella on valtavasti suosittuja ravintoloita, baareja ja kahviloita, varsinkin Scheelegatanin ympäristössä. Kungsholmenilla ovat viehättävät viheralueet sekä korttelikuppilat sulassa sovussa. Ehkä kaupunginosan suhteellisen nuori historia mahdollistaa sen jatkuvan uusiutumisen asukkaittensa mukaisesti? Ehkäpä sen viehätys piilee juuri siinä?</font> </p>
  <p></p>
  <p></p>
  <p>
  <h2 id="section17">ÖSTERMALM</h2>
  <p><br>
    <font size="-1">Aatelisia ja diplomaatteja </font> </p>
  <p></p>
  <p>
  <h2 id="section18">ASEVARASTOISTA EDUSTUSASUNTOIHIN</h2>
  <p><br>
    <font size="-1">Östermalm oli aikaisemmin nimeltään Ladugårdslandet. Se oli kuninkaallista maaperää, jossa järjestettiin muun muassa sotilasharjoituksia, ja jossa toimi myös joitakin palvelualoja. Esimerkiksi Sibyllegatanilla on yhä vanha Kronobageriet, leipomo 1500- ja 1600-lukujen vaihteesta, joka tänään toimii musiikkimuseona. Sen läheisyydessä sijaitseva Armémuseum, Armeijamuseo, on alunperin toiminut varastona tykistötarvikkeille, ja täältä lähtee myös kuninkaallinen vahdinvaihtokulkue Kuninkaan linnaa kohti. <br>
    Östermalmilla sijaitsee myös Sotakorkeakoulu sekä Puolustusvoimien tutkimusinstituutti, FOI, mikä tuntuu varsin luonnolliselta kaupunginosan historian huomioonottaen. Tämänkaltaiset toiminnot ovat aina ollet osa Östermalmin menneisyyttä. 1600-luvulla Östermalmilla säilytettiin suuria määriä aseita, lukuunottamatta kuninkaanlinnan omaa asevarastoa. Nykyisen nimensä Östermalm se sai vasta 1885.Östermalmilla toimii myös Hovitallit sekä Livgardet, Ratsuhenkivartiosto.1800-luvulla Östermalmista tuli yläluokan kaupunginosa, mikä näkyy siellä yhä tänäänkin.Pikkuhiljaa vanhat rakennukset korvattiin 1900-luvun alun aikaisiin ylellisiin kerrostaloihin, jotka tänään muodostavat erittäin edustavan kokonaisuuden. Siellä täällä on tosin myös muilla aikakausilla pystytettyjä rakennuksia.Östermalmilla voit myös törmätä moniin julkkiksiin, esimerkiksi Dramateniin matkalla oleviin näyttelijöihin. Norrmalmin liepeillä on monia, usein ylellisiä, ravintoloita. <br>
    Kaupunginosan laajenemisen myötä sen yläluokkainen leima on jonkun verran vähentynyt. Se kuitenkin selvästi eroaa monista muista Tukholman kirjavista kaupunginosista, alempia osia lukuunottamatta. Östermalmilla etusijassa asutaan.</font>
  </p>
  <p></p>
  <p>
  <h2 id="section19">KAUPUNGIN YLELLISIMMÄT OSTOKSET</h2>
  <p><br>
    <font size="-1">Kuin suorana seurauksena Östermalmin hienostomaineelle, täältä löydät kaupungin ylellisimmät ostosalueet: Birger Jarlsgatan, Nybrogatan, Sibyllegatan, Sturegatan,
    Grev Turegatan ja Karlavägen vain muutamia mainitaksemme. Monet näistä kaduista kohtaavat Stureplanilla, missä sijaitsee myöskin Sturegallerian tasokkaine liikkeineen ja ravintoloineen. Stureplanin "Sieni", Svampen, on myös tunnettu Tukholman yhdestä suosituimmista kohtaamispaikoista -  tämän valkoisen betonisateenvarjon alla monet tukholmalaiset tapaavat toisensa. <br>
    1900-luvun alussa tulivat uudet kaupantekosäännöt voimaan, joiden tehtävänä oli saada kaupungin kauppiaat kaduilta ja toreilta sisätiloihin, lähinnä hygieeniasyistä. Östermalmstorg oli jo pitkään ollut vilkas kauppapaikka, ja sen kupeeseen rakennettiin kauppahalli jo 1888, mutta vasta uusien kaupantekosääntöjen astuessa voimaan sen myynti alkoi kukoistaa. Östermalmin halli on ehdottomasti käynnin arvoinen, niin loisteliaan arkkitehtuurinsa kuin korkealuokkaisen ja erittäin monipuolisen herkkuvalikoimansa tähden.</font> </p>
  <p></p>
  <p>
  <h2 id="section20">SILLIN TUOKSUA STRANDVÄGENILLÄ</h2>
  <p><font size="-1">Tämän päivän Strandvägenillä kuljeskelevan vieraan on ehkä vaikea kuvitella rantakadulla aikoinaan seisseitä varastorakennuksia täynnä tyhjiä ja pahanhajuisia sillitynnyreitä. Täällä kaupunkiin rahdattu suolasilli otettiin vastaan ja pakattiin jälleenmyyntiä varten. <br>
    Jo 1700-luvulla kaupungin kovasti käytettyjä mutta laiminlyötyjä rantoja ja satamia kohennettiin, mutta vasta 1800-luvun lopulla Strandvägen sai uudet kasvot. Junaliikenteen yleistyessä monet olivat huolissaan miten vesi- ja satamaliikenteen kävisi, ja niinpä 1861 tehtiin päätös uuden satama-alueen rakentamisesta Nybrovikenille. Sen yhteyteen rakennettiin myös komea ja vaikuttava rantabulevardi senaikaisen eurooppalaisen ihanteen mukaan - Strandvägen.<br>
    </font><br>
  </p>
  <h2 id="section21">PUISTOJA JA BULEVARDEJA</h2>
  <p><br>
    <font size="-1">Teollistumisen aikaan Tukholma kehittyi nopeaan tahtiin, ja 1800-luvun lopun lähestyessä säännöllisen kaupunkisuunnitelman tarve kasvoi. Suurisuuntaisia suunnitelmia näyttävien bulevardien rakentamiseksi tehtiin, pitkin rantoja ja jopa kaupungin rajalle asti. Strandvägen oli yksi ensimmäisistä toteutuneista suunnitelmista. Eri syistä suunnitelmia muutettiin, mutta siitä huolimatta monet suunnitelluista bulevardeista rakennettiin, ja ovat yhä jäljellä, suurin osa juuri Östermalmilla: Karlavägen, Karlaplan, Narvavägen ja Valhallavägen. <br>
    Myös puistot olivat, ja yhä ovat, tärkeä osa Tukholman kaupunkikuvaa, ja ehdottomasti huomion arvoisia. Esimerkiksi mahtavassa Humlegårdenissa kaupungin keskustassa oli pitkään hovin humalaviljelmä ja puutarha. Se on yksi Tukholman vanhimmista puistoista ja sen laidalla sijaitsee Kuninkaallinen kirjasto, "KB".<br>
    Valhallavägenistä pohjoiseen oleva viheralue oli näihin aikoihin täysin rakentamatonta aluetta, mutta 1800-luvun toisella puoliskolla sinne rakennettiin sairaaloita ja korkeakouluja. Östermalmilla on myös tänään eniten korkeakouluja muihin kaupunginosiin verrattuna, ja siellä sijaitsee muun muassa Kungliga Tekniska Högskolan, Musikhögskolan sekä Militärhögskolan, kaikki rivissä Valhallavägenin varrella.</font> </p>
  <p></p>
  <p>
  <h2 id="section22">GÄRDET</h2>
  <p><br>
    <font size="-1">Kaikki Tukholmaan teollistumisen myötä muuttaneet tarvitsivat myös asuinpaikan. Kuten Kungsholmenista kertovassa osiossa mainittiin, sinne sekä Norrmalmin ulkoreunoille rakennettiin suuret määrät työläisasuntoja lyhyessä ajassa, mutta myös Valhallavägenistä pohjoiseen levittäytyneelle viheralueelle nousi 1930-luvulla paljon asuintaloja. Nämäkin rakennukset seurasivat funktionalismin tyylipuhdasta perinnettä valoa sisään päästävine parvekkeineen. Aluetta kutsutaan Gärdesstadeniksi, ja ulottuu laajalle alueelle Tessinpuiston ympäri. Myös tämä osa Östermalmia on hyvin yhtenäinen ilmiasussaan. <br>
    Jos tänään kysyt tukholmalaiselta Gärdetistä, saat todennäköisesti vastauksen että sinne ihmiset menevät ulkoiluttamaan koiriaan, tai aloittavat kävelyretken kohti Djurgårdenia. Jotkut saattavat myös mainita Kaknäs-tornin, 155 metriä korkean radio- ja televisiotornin jonka huipulla on sekä ravintola että kahvila. Puhumattakaan sieltä aukenevasta upeasta näköalasta yli kaupungin.<br>
    </font><br>
  </p>
  <h2 id="section23">NYBROVIKEN</h2>
  <p><br>
    <font size="-1">Osoitteessa Nybrokajen 11 sijaitsee Ruotsin vanhin konserttitalo, jonka upea konserttisali henkii kadonneen ajan tunnelmaa.<br>
    Tämä majesteettinen rakennus vihittiin käyttöön 1878 Kuningas Oscar II:sen toimesta, ja näin Ruotsi sai ensimmäisen virallisen konserttitalonsa. Tätä kaunista tilaa on käytetty paitsi konsertteihin, myös muihin tärkeisiin juhlallisuuksiin. Esimerkiksi vuosittaiset Nobel-juhlat järjestettiin täällä vuosien 1901 ja 1925 välillä. Rakennuksessa toimi myös "Kungliga Musikaliska Akademin", Kuninkaallinen musiikkiakatemia, jonka oppilaina olivat sellaisia kuuluisuuksia kuin Jussi Björling, Birgit Nilsson sekä Erik Ericson. <br>
    Konserttitalolla on lähes joka ilta ohjelmaa. Sen kauniissa salissa kuullaan nykyään monenlaisia musiikinlajeja, kuten kamarimusiikkia, kansanmusiikkia, jazzia tai nykymusiikkia upean akustiikan saattelemana! </font> </p>
  <p></p>
  <p>
  <h2 id="section24">RUOTSALAISTA TAIDETTA JA DESIGNIA</h2>
  <p><br>
    <font size="-1">1900-luku oli todellista nousuaikaa ruotsalaiselle designille. Yksi syy tähän oli varmasti vuoden 1930 pidetty "Stockholmsutställning", Tukholma-näyttely, jolloin uusi ruotsalainen modernismi esiteltiin koko maailmalle, suurella menestyksellä. Ensimmäistä kertaa taitelijoiden panos näkyi myös teollisesti valmistetuissa esineissä, ja tarkoitus olikin että koko kansa varallisuuteen katsomatta pääsisi nauttimaan kauniista ja toimivista käyttötavaroista. Ruotsalainen taidelasi niitti nopeasti suurta mainetta maailmalla. </font> </p>
  <p></p>
  <p><font size="-1">Jo silloin lyötiin perustukset Tukholman tämän päivän designtietoisuudelle - joka paikasta löytää uutta ja jännittävää muotoilua ja taidetta; pienten butiikkien valikoimista, ravintoloiden sisustuksista tai aikakauslehtien designista.</font></p>
  <p><font size="-1">Östermalmin Strandvägenillä sijaitsee Svenskt Tenn. Täällä myydään muun muassa Josef Frankin kankaita 1900-luvun alusta. Aivan vierestä löytyy myös Carl Malmstenin huonekaluliike, ja sekä Frank että Malmsten kuuluvat molemmat Ruotsin modernin designin pionääreihin. Muita tunnettuja nimiä ovat esimerkiksi huonekalusuunnittelija Bruno Mathsson, ja kaikki senaikaiset Kosta Bodan ja Orreforssin lasitaiteilijat. </font></p>
  <p><font size="-1">Blasieholmenilla sijaitsevassa Kansallismuseossa on tänään pysyvä ruotsalaisesta modernista designista kertova näyttely, ja aikakauden huonekaluja, taidelasia sekä taidetta on alkanut myös ilmaantua Tukholman suuriin huutokauppasalonkeihin. Myös suurimmat huutokaupat sijaitsevat Östermalmilla, Strandvägenillä ja Arsenalgatanilla. Svensk Form ja Modeerna Museet järjestävät usein jännittäviä aiheesta kertovia näyttelyitä. <br>
    </font>
  <h2 id="section25">DJURGÅRDEN</h2>
  <p><font size="-1">KUNINKAALLINEN METSÄSTYSMAA</font><br>
  </p>
  <h2 id="section26">KANSALLISPUISTO KAUPUNGISSA</h2>
  <p><font size="-1">Djurgården on osa suurta viheraluetta, jonka Hänen Majesteettinsa Kuningas Kaarle Kustaa julisti "Nationalstadsparkiksi" - eräänlaiseksi kaupunkikansallispuistoksi. Djurgårdenin lisäksi tähän maailman ensimmäiseen kaupunkikansallispuistoon kuuluvat myös Ulriksdal, Haga ja Brunnsviken. <br>
    <br>
    1400-luvulle tultaessa muuttui Djurgården pikkuhiljaa kuninkaalliseksi maastoksi, ja on ollut sitä siitä asti. Alussa Djurgården oli pääasiassa laidunmaata, mutta 1500-luvulla Kuningas Johan III tuotti puistoon hirviä ja poroja metsästystä varten. Noin vuosisata myöhemmin alue aidattiin, ja sinne johtava portti maalattiin siniseksi. Yhä tänään portin muistoa vaalitaan heti Djurgårdenille vievän sillan jälkeen olevan kahvilan nimellä, "Blå Porten". Paikalla tänään seisova portti on suunnilleen 1800-luvun puolesta välistä.
    </font></p>
  <font size="-1">
  <p>Vasta 1700- ja 1800-luvuilla, kun Djurgårdenista tuli viihteen ja kulttuurin keskus, suurin osa sen rakennuksista sai alkunsa. Majataloja, ravintola Cirkus, huvipuisto Gröna Lund, ulkoilmamuseo Skansen sekä Nordiska Museet ovat vain joitain esimerkkejä alueen rakennuksista ja toiminnoista. Samoihin aikoihin rakennettiin myös Rosendalin puutarha (tänään kauppapuutarha ja ravintola/kahvila), sekä monet komeista huviloista kesäasunnoiksi varakkaille tukholmalaisille.  </p>
  <p>1800-luvun alussa rakennettiin myös Djurgårdsbrunns-kanaali Djurgårdsbrunnsvikenin ja Värtanin välille. Kanaalin aurinkoista suurlähetystöjen kansoittamaa pohjoissivua kutsutaan leikittelevästi nimellä "Snobbrännan", keikarikanavaksi, ja on kaupungin kävelyreitti numero yksi. </p>
  </font>
  <p><font size="-1"><br>
    </font>
  <h2 id="section27">KOLMELLA ÄYRILLÄ DJURGÅRDENILLE</h2>
  <p><font size="-1">Vesiliikenne Tukholman eri kaupunginosien välillä kehittyi 1700-luvun alussa, mutta yleiset kuljetukset maalla tulivat vasta 1800-luvun aikana. </font> </p>
  <p></p>
  <p><font size="-1">1700-luvun keskivaiheilla olivat niin kutsutut soutumatamit, "roddarmadammer" tavallisia. Tähän soutaen etenevään alukseen mahtui noin 10 henkilöä kerrallaan. Matka Skeppsbron ja Djurgårdenin välillä saattoi maksaa kolme äyriä. Soutumatamit saivat pian kilpailijoita veneistä nimeltään "dalsnipa" ja "kullbåt", nimetty niitä kansallispuvuissa soutavien Taalainmaalta kotoisin olevien naisten mukaan.    </font></p>
  <p><font size="-1">1800-luvun puolessa välissä höyrylaivaliikenne yleistyi, ja vuosisadan lopussa noin 50 eri laivaa liikennöivät noin 20 eri reitillä. Tänään on enää vain kaksi reittiä jäljellä, kuten ympärivuotinen Djurgårds-lautta Slussenin ja Djurgårdenin välillä. Hyvin miellyttävä ja tunnelmallinen vaihtoehto jos haluaa esimerkiksi Skansenille, Gröna Lundiin tai Vasamuseoon. </font><p>
  <p><font size="-1">Kun saavut lautalla Djurgårdenille, löydät oikealle kääntyessäsi vanhan 1700-luvulta olevan asujamiston, niin kutsutun "Djurgårdsstadenin". Täällä asuivat mm. telakkatyöntekijät ja muut merityöläiset joiden työpaikka sijaitsi pienen matkan päässä Galärvarvetin tienoilla.</font><br>
  </p>
  <h2 id="section28">MUSEOIDEN KAUPUNGINOSA</h2>
  <p><font size="-1">Djurgården ei ole ainoastaan kaupungin suurin viheralue, siellä on myös eniten museoita koko Tukholmassa. Seuraavassa kerrotaan hieman lisää joistain sen suosituimmista museoista.</font> </p>
  <p>
  <h2 id="section29">SKANSEN</h2>
  <p><font size="-1">Maailman ensimmäinen ulkoilmamuseo Skansen avasi ovensa 1891. Sen tehtävänä on " paikalle kerättyjen kulttuurimuistojen avulla elävöittää ruotsalaista kulttuuria ja luontoa, luoden näin eläväisen ympäristön monille eri vapaa-ajanharrasteille". Skansen myös "huolehtii kulttuurihistoriallisten rakennusten jatkuvuudesta". </font></p>
  <font size="-1">
  <p>Tästä syystä voit Skansenilla ihailla mm. 150 historiallista rakennusta, ja tavata noin 70 eri eläinlajia enimmäkseen Skandinaaviasta; susia, hirviä, hylkeitä ja karhuja (kunhan he vain eivät nuku talviunta). Sinulla on myös mahdollista osallistua eläinten ruokintaan! Skansenin Akvaariossa on monia hieman eksoottisempia eläimiä, kuten esimerkiksi myrkkysammakoita, krokodiilejä ja tamariini-apinoita. Halutessasi voit myös silittää käärmeitä tai karvaisia lintuhämähäkkejä. Skansenin taloissa ja niiden pihapiireissä esitellään vanhaa käsityöläisperinnettä kuten lasinpuhallusta, paperin tekoa sekä ohutleivän paistoa. </p>
  <p>Skansenilla otetaan myös vastaan monet juhlapyhät. Perinteiset Uuden Vuoden juhlat lähetetään television kautta koko Ruotsin kansalle. Vappuna Skansen täyttyy iloisista vapunviettäjistä, ja adventtipyhien joulumarkkinat ovat monien paikallisten mielestä Tukholman parhaat markkinat.</p>
  <p>&nbsp;</p>
  </font>
  <h2 id="section30">YLPEÄ VAASA</h2>
  <p><font size="-1">Kuninkaallinen Vaasa-laiva rakennettiin Ruotsin suurvallan aikaan. Valmistuessaan vuonna 1628, se oli aikansa mahtavin, 64-kanuunainen sota-alus. Sen kahdelle kannelle mahtui 450 miestä, joista 300 oli sotilaita. Elämä laivalla oli varsin yksinkertaista ja ahdasta. Senaikaiset sotilaat menehtyivät useammin erilaisiin sairauksiin ja puutostiloihin kuin taisteluissa. Vaasa-laivan rakenteita ei kuitenkaan oltu loppun asti suunniteltu, sillä jo neitsytmatkallaan se upposi heti Tukholman edustalle. </font></p>
  <font size="-1">
  <p>1961 alus nostettiin, ja nyt sitä voi ihailla sen nimeä kantavassa museossa Djurgårdenilla. Vaasa-museossa voit tutustua laivaan, sekä saada lisää tietoa elämästä laivalla sekä senaikaisessa Ruotsissa. Jo pelkästään erilainen ja jännittävä museorakennus on vierailun arvoinen. </p>
  <p>Galärvarvskyrkogårdenilla, pienellä hautausmaalla aivan Vaasa-museon läheisyydessä, makaa Vasa-laivan huono-onninen miehistö. Täällä on myös muistolaatta Estonian haaksirikossa 28.syyskuuta 1996 menehtyneiden muistolle.<br>
  </p>
  </font>
  <h2 id="section31">ROSENDAALIN PUUTARHA</h2>
  <p><font size="-1">Rosendahlin puutarhassa Djurgårdenilla toimii biodynaamisesti viljelty kauppapuutarha. Sen toiminnan tarkoitus on viljelyn lisäksi erilainen opetuksellinen toiminta. </font> </p>
  <p></p>
  <p><font size="-1">Kasvatettavia vihanneksia, kukkia, hedelmäpuita, viiniä, mausteita ja yrttejä myydään myös paikan myymälässä sekä valmistetaan herkullisiksi ruokalajeiksi sen kahvilassa. Rosendalin puutarha järjestää myös monenlaisia kursseja puutarhanhoitoon ja ruokaan liittyen.</font></p>
  <p><font size="-1">Yhdessä suurista kasvihuoneista on suosittu kahvila, jossa tarjotaan juomia, itse leivottuja leivonnaisia sekä vaihtelevia lounasruokia. Suurin osa tarjoiltavista ruuista on biodynaamisesti tai ekologisesti viljeltyjä. Yksityisille ryhmille järjestetään myös buffétarjoilua. Myymälässä on saatavilla omien leivonnaisten ja kasvisten lisäksi suuri valikoima biodynaamisia tuotteita, sekä keramiikkaa että kirjoja. Kasvimyymälässä myydään erilaisia kasveja, puutarhatarvikkeita sekä puutarhataidetta.</font></p>
  <p>&nbsp;
  <h2 id="section32">ASTRID LINDGRENIN JUNIBACKEN</h2>
  <p><font size="-1">Suurin osa ihmisistä tuntee lastenkirjailija Astrid Lindgrenin kirjat ja satuhahmot. Peppi Pitkätossu, Katto Kassinen, Ronja Ryövärintytär jne. Interaktiivinen elämys- ja lastenkulttuuritalo Junibacken vihittiin 1996, ja täällä voivat niin pienet kuin suuretkin lapset nauttia Astrid Lindgrenin satumaailmasta. Voit tervehtiä itse Ronjaa, käydä Veljeni Leijonamielen Nangialassa, ja ovi Huvikumpuun on aina auki.</font></p>
  <font size="-1">
  <p>Astrid asetti vain yhden ehdon Junibackenin toteutumiselle: että myös muut lastenkirjahahmot olisivat tervetulleita sinne. Junibackenilla voit tutustua koko Ruotsin lastenkirjallisuus-historiaan, ja monissa vaihtelevissa nayttelyissä voit tutustua lähemmin niiden tunnetuimpiin hahmoihin. Junibackenin lastenkirjakauppa on Ruotsin suurin, ja sinne mahtuu monet, niin vanhat kuin uudetkin, lastensuosikit.<font size="-1"><br>
    </font> </p>
  </font>
  <h2 id="section33">PRINSSI EUGENIN WALDEMARSUDDE</h2>
  <p><font size="-1">Vähän pidemmällä Djurgårdenilla sijaitsevassa Waldemarsuddessa on taiteellisen Prinssi Eugenin itselleen rakennuttava huvila 1900-luvun alusta. Arkkitehti Ferdinand Bobergin suunnittelema valoisa ja ilmava talo rikkoi monin tavoin aikansa tyyli-ideaalia vastaan. Prinssi Eugen oli hyvin kiinnostunut puutarhanhoidosta ja taiteesta, ja maalasi paljon myös itse. Hänellä oli myös useita taiteilijaystäviä joita hän kutsui kotiinsa, kuten Anders Zorn, Bruno Liljefors ja Richard Bergh. </font></p>
  <font size="-1">
  <p>Prinssi Eugenin kuoleman jälkeen 1947 talosta tehtiin museo. Hänen taidekokoelmaan kuului lähes 6000 taideteosta (grafiikkaa, veistoksia, maalauksia mm.), joista 3000 oli hänen omia teoksiaan. Kaikkia näitä ei kuitenkaan pidetä esillä samanaikaisesti. Museossa on useita eri näyttelysaleja, mm Prinssin oma atelje talon ylimmässä kerroksessa. Myös tilapäisiä näyttelyitä, joissa esitellään taidetta Prinssin kokoelman ulkopuolelta, järjestetään. Kahvilassa voit nauttia erilaisista kylmistä ja kuumista juomista ja leivonnaisista mitä viehättävimmässä ympäristössä.</p>
  <p>Prinssi Eugen oli myös hyvin kiinnostunut puutarhanhoidosta. Puutarha-arkkitehtuuri oli erittäin suosittua 1800-luvun aikana, ja suuret puutarhat olivat varsin suosittuja euroopassa. Myös Prinssi Eugen rakennutti hienon puutarhan uuden talonsa ympärille. Prinssi Eugenin Waldemarsuddea hoitaa yhä tänäänkin puutarhurimestari mahdollisimman tarkasti Prinssin toiveiden mukaisesti. Hänen yksityiskohtaiset toiveensa ovat luettavissa hänen itsensä kirjoittamista muistiinpanoista.</p>
  </font>
  <p><font size="-1">Waldemarsuddenissa on myös vuodelta 1784 oleva mylly, jossa oli valmistettu muun muassa pellavaöljyä. Kun Prinssi Eugen osti tilan 1800-luvun lopussa oli mylly ränsistynyt ja häntä neuvottiin purkamaan se. Hän ei kuitenkaan toteuttanut neuvoa, vaan remontoi myllyn sen sijaan. Mylly on yksi kolmesta samanlaisesta säilyneestä koko maailmassa. <br>
    </font> </p>
  <p>
  <h2 id="section34">SÖDERMALM</h2>
  <p><font size="-1">Jatkuvassa muutoksen tilassa </font> </p>
  <p>
  <h2 id="section35">TYÖLÄISTEN KAUPUNGINOSA</h2>
  <p><font size="-1">Muuttaminen kaupungin keskustan ulkopuolelle, Malmeille, merkitsi pitkään huonoa statusta sen asukkaille. Yksi osasyy tähän oli valtaapitävien oikeudet tuhota kaikki kaupungin ulkopuolella oleva estääkseen mahdolliset vihollisten hyökkäykset. Etelänpuoleista viheriöivää malmia, Södermalmia, käytettiin pitkään köyhien ja sairaiden hautausmaana sekä teloituspaikkana. 1400-luvun aikana se toimi lähinnä laidunmaana Stadsholmenin (Gamla stanin) porvariasukkaille. </font></p>
  <font size="-1">
  <p>Södermalmin asuttaminen alkoi 1500-luvun lopulla, ja siitä tuli kotipaikka kalastajille ja käsityöläisille joille ei löytynyt toimipaikkaa Stadsholmenilta, tai joiden toimi oli pahanhajuista tai palovaarallista. Laidunmaiden lisäksi alueella alettiin viljellä vihanneksia, hedelmiä sekä muuta viljeltävää myytäväksi kaupungin markkinoilla. Stadsholmenin porvareiden maille rakennettiin monia maatiloja, malmgårdeja, joista osa on yhä jäljellä, ja uteliaiden on mahdollista käydä niihin tutustumassa. </p>
  <p>Muut malmit olivat pitkään Kruunun hallussa, joka on syynä Södermalmin suhteellisen aikaiselle rakentamiselle, huolimatta sen epätasaisesta maastosta. 1600-luvulla varsinkin köyhät piiat, renget, kalastajat ja ajurit (usein suomalaista syntyperää) asuttivat Södermalmin, joka tuli tunnetuksi köyhien työläisten kaupunginosana.</p>
  <p>Kun 1600-luvulla kaupunginosa sai uuden "arvonsa mukaisen" katuverkoston, monet köyhien asuttamista kortteleista saivat muuttaa malmin reuna-alueille. Katuverkosto on osittain säilynyt, esimerkkinä Hornsgatan ja Götgatan. Södermalmin status nousee hieman, ja suurvalta-ajan mukaisesti moni kaupunkipalatsi rakennetaan sen katuja komistamaan. Louis De Geerin palatsi Götgatanilla seisoo yhä samalla paikalla. Tavallisin asumismuoto on kuitenkin pitkään pienehköt puutalot.</p>
  <p>Kaupungin suurkauppiaat ja valmistajat saivat 1700-luvulla erityisiä etuoikeuksia ja asettuivat Södermalmille, varsinkin sen itäosiin. Yksi tunnetuimmista ja suurimmista oli Barnängenin tekstiilitehdas joka laajeni varsin suurelle alueelle. Juuri näihin aikoihin Södermalm sai maineensa työläisten kaupunginosana. Monissa yhä paikallaan olevissa Vitabergetin pienissä puutaloissa asuivat silloin tehtaiden työntekijät. Varsinkin villa ja silkki olivat täällä eniten valmistettuja kankaita. Teollistumisen myötä 1800-luvulla monet teollisuuden alat työntekijöineen asettuivat Söderin korkeuksiin. Yksi näistä on jäljellä ja toiminnassa yhä tänään, Almgrenin silkkikutomo Repslagargatanilla Slussenin läheisyydessä. Paikassa on myös museo joka kertoo yrityksen toiminnasta sitten sen perustamisen 1833.</p>
  <p>1800-luvun lopussa Södermalm oli yksi Tukholman väkirikkaimmista alueista yhdessä Norrmalmin kanssa. Kuitenkin siellä oli edelleen paljon viljelysmaata, esimerkiksi tupakkaa viljeltiin Ljunglöfssin tupakkatehtaalle. Münchenbryggeriet Södermälarstrandilla oli vain yksi Tukholman monista panimoista, ja pitää tänään sisällään lähes kaikkea koulusta tanssipalatsiin. Heleneborgissa sijaitsi Nobelin räjähdysainetehdas, jonka tosin piti muuttaa toistuvien räjähdysten vuoksi.Yhä 1800-luvulla oli Södermalm työläisten hallitsemaa aluetta, ja he elivät melko kurjissa olosuhteissa. Monet työläisistä asuivat nk. hätäasunnoissa joita rakennettiin kaikkein köyhimmille asuntopulan pahentuessa päivä päivältä. <br>
  </p>
  </font>
  <h2 id="section36">TRENDIKÄS SÖDER</h2>
  <p><font size="-1">1900-luvulla hygienia, sairaanhoito ja viemärisysteemi muuttuivat paremmiksi, ja kaikkien kansalaisten elinolosuhteet nousivat. Mutta kaupunki oli edelleen hyvin ahtaasti asuttu ja asuntopula oli huutava. Tehtaat ja suuryrittäjät muuttivat pian halvemmille maille kaupungin ulkopuolelle, ja heidän jälkeensä jättämille tyhjille tonteille nousi 1900-luvun aikana uusia asuintaloja. Södermalm, kuten muutkin kaupunginosat, täyttyivät uusista asukkaista.
    </font></p>
  <font size="-1">
  <p>1920-luvulla oli Södermalmin asukkailla koko Tukholman pienimmät keskitulot, mutta tänään on toisin. Södermalm on kulttuuri-ihmisten, ravintolaelämän, trendikkäiden boheemien, taidegallereiden, gaykulttuurin ja monikulttuuristen ihmisten mekka ja asuinpaikka. </p>
  <p>Åsögatanin, Bondegatanin, Skånegatanin ja Nytorgetin liepeillä sijaitsee useita designtietoisia pikkubutiikkeja ja ravintoloita. Aluetta kutsutaan nimellä "SOFO", South of Folkungagatan, Tukholman versio New Yorkin kuuluisasta vastineesta SOHOsta. Myös Mariatorgetin ympäristössä sekä Götgatanin että Medborgarplatsenin läheisyydessä on vilkasta sekä päivin että öin. Hornsgatanin Slussenin päässä on useita taidekäsityöläisten verstaita sekä gallerioita. Hornsgatanin "kyttyrästä" löydät niin lasitaiteilijoita, keraamikkoja, hopeaseppiä, kuvanveistäjiä kuin gallerioita, sekä yhden jos toisenkin trendikkään kahvipaikan.
<font size="-1"><br>
    </font> </p>
  </font>
  <h2 id="section37">KAIKEN KANSAN HUVITTELUKESKUS</h2>
  <p><font size="-1">Kuninkaallisten häiden ja kruunajaisten lisäksi, tukholmalaiset huvittelivat 1700- ja 1800-luvuilla myös teatterilla, sirkuksella, kävelyretkillä, luistelulla sekä tietysti kaupungin monissa ravintoloissa ja baareissa. Juopottelu oli erittäin laajalle levinnyttä, se ehkä toi sen toivotun tauon kivenkovasta arjesta ahtaassa kaupungissa?
    </font></p>
  <font size="-1">
  <p>Yksi joka on kuvannut tätä arkipäivää on runoilija Carl Mikael Bellman, joka ehti tehdä useamman kuin yhden henkilökohtaisen konkurssin ennen kuolemaansa 1795, vain 55-vuotiaana. Eläessään hän sai Kuningas Gustav III:sta henkilökohtaisen suojelijan, ja kuului suosituimpiin ja rakastetuimpiin Tukholmanrunoilijoihin jo elinaikanaan. Hän on pitänyt asemansa siitä asti. Bellman asui Södermalmilla lähes koko elämänsä, naapureinaan nuo rähjäiset mutta kauniisti kuvaillut hahmot hänen teksteistään. Yksi Södermalmin kaduista on nimetty hänen mukaansa, ja Långholmenilla on jopa Bellman-museo. Kuninkaallinen Djurgården on toinen häneen usein yhdistetty paikka. Hän vietti usein siellä aikaansa, ja kuvaili runoissaan kuinka tukholmalaiset - niin rikkaat kuin köyhätkin
    <br>
    - tulivat sinne huvittelemaan. Djurgårdenilla seisoo myös Bellmannin patsas, vuodelta 1829. </p>
  <p>Södermalm on tänään yksi Tukholman ravintola- ja baaritiheintä aluetta. Götgatanin ja Medborgarplatsenin ympäristössä niitä on lähes vieri vieressä. Södermalmille mahtuu monenmoisia ravintoloita ja baareja. Klassiset olutravintolat kuten Kvarnen tai Pelikan todistavat Södermalmin vahvasta pubi-kulttuurista. Huolimatta valtavasta tarjonnasta, voit laskea sen varaan että joka paikassa on usein täyttä, myös arki-iltoina. Kierros aiemmin mainitulla SOFOn alueella on ehdottomasti vaivan arvoinen.</p>
  <p>Södermalmilla on myös maine monikulttuurin keskuksena. Ei ole sattumaa että kaupungin ensimmäinen moskeija vihittiin juuri täällä vuonna 2000. Voit nähdä sen korkeuksiin kohoavan minareetin Björns trädgårdin puiden seassa Medborgarplatsenilla seisoessasi. Maailmanmusiikinystävän kannattaa vierailla Multikulti-liikkeessä St Paulsgatanilla, tai Kairo Bazaarissa Långholmsgatanilla. Älä myöskään missaa vierailua legendaarisessa Södra Teaternissa Mosebackenilla.<font size="-1"><br>
    </font> </p>
  </font>
  <h2 id="section38">VIHATTU JA RAKASTETTU SLUSSEN</h2>
  <p><font size="-1">Södermalmin ja Gamla stanin väliin jäävä alue oli aikaisemmin vilkkaasti liikennöity väylä Mälarenin kaupunkeihin kulkeville rahtilaivoille. Tukholman kaupungin kasvaessa monet lasteista jäivät kaupunkiin, tai jatkoivat matkaansa maitse muualle Ruotsiin. Näin Södermalmstorgista tuli myös lastauspaikka. </font></p>
  <font size="-1">
  <p>Voimakkaan virtauksen vuoksi paikasta tuli yhä hankalampi ohituspaikka laivoille, ja 1600-luvun alussa maan nousun vuoksi kanavan, slussenin, rakentaminen tuli välttämättömäksi. Kanava valmistui 1642, ja uusia kanavia vihittiin myös 1744, 1793 ja 1850. 1920-luvulla siltojen jatkuva nostaminen ja laskeminen aiheutti joka kerta häiritsevän liikennekaaoksen maissa. Tästä syystä alettiin Slussenia rakentamaan, ja 1935 valmistunut liikenneympyrä ja kanavasysteemi olivat ihailtuja ympäri maailman.</p>
  <p>Tänään Slussen on valtava liikennekeskus jossa kohtaavat niin metro, bussit kuin paikallisjuna, ja se on niin rakastettu kuin vihattukin. Siellä yhdistyvät Hornsgatan ja Götgatan, ja se on todellinen sykkivän yöelämän keskus.</p>
  <p>Katarina-hissillä pääset korkeuksiin ihailemaan upeaa näköalaa Tukholman yli, ja voit myös pysähtyä nauttimaan herkullisesta ateriasta ravintola Gondolenissa. Ravintola ei ole ainoastaan tunnettu hyvästä ruuastaan, mutta myös erittäin monipuolisesta drinkkilistastaan sekä upottavista nahkatuoleistaan. Näköalasta nyt puhumattakaan. Katarina-hissi rakennettiin jo vuonna 1883, mutta purettiin ja pystytettiin uudelleen Slussenin suuren remontin yhteydessä 1930-luvulla.</p>
  <p>&nbsp;</p>
  </font>
  <h2 id="section39">LÅNGHOLMEN JA REIMERSHOLME</h2>
  <p><font size="-1">Långholmsgatanin ja Bergsundstrandin (Söderin läntisellä puolella) väliin jäävä alue on viime aikoina nostanut profiiliaan, ja tullut varsin trendikkääksi asuinpaikaksi. Moni kodikas kahvila mahtuu tälle alueelle, joissa on mukava lämmitellä talviaikaan. Jään ollessa tarpeeksi paksu, voit kävellä sitä pitkin Skanstulliin asti. Veden äärellä kulkee myös viehättävä kävelyreitti Tanto-puiston ja viehättävän siirtolapuutarha-alueen vierestä, joka päättyy Skanstulliin, Eriksdalsbadetin uimahallin luo. Tätä reittiä kutsutaan "Hälsans stigiksi", terveyspoluksi, ja sitä voit seurata koko Södermalmin ympäri jos vain jaksat.</font></p>
  <p><font size="-1">Bergsundstrandista länteen sijaitsee idyllinen Reimersholmenin pieni saari. Se on saanut nimensä Anders Reimersin mukaan, joka osti suuren osan saarta 1700-luvulla. Saarella on ollut monia maatiloja sekä toiminut monia teollisuuden aloja. Viinatehdas joka valmisti "Absolut renat"-merkkistä viinaa, sittemmin Absolutia, on ehkä kaikkein tunnetuimpia niistä. Tänään Reimersholmella on enimmäkseen asuntoja, useimmat rakennettu 1900-luvun puolenvälin jälkeen.</font></p>
  <p><font size="-1">Aivan Reimersholmenin kupeessa sijaitsee Långholmen, joka vuosien 1724 ja 1975 toimi vankilasaarena. Suurin paikalla olleista vankilarakennuksista, 1874 rakennettu 500:n sellin keskusvankila, ei ole enää jäljellä. Sen sijaan voit vierailla Kronohäktetissä, ja siellä sijaitsevassa museossa. Vangit työskentelivät aikoinaan muun muassa Reimersholmenilla sijainneissa tehtaissa. Siihen aikaan saarten välillä kulki myös silta.</font></p>
  <p>&nbsp;
  <h2 id="section40">HORNSTULL</h2>
  <p><font size="-1">Virallisesti Hornstull on Hornsgatanin ja Långholmsgatanin risteyksen nimi, mutta nykyään se on nimitys koko Södermalmin läntisimmälle osalle. </font></p>
  <font size="-1">
  <p>Aikoinaan aluetta on kutsuttu "Knivsöderiksi", veitsisöderiksi, mutta nykyään se on vakiinnuttanut asemansa yhtenä Söderin aktiivisimmista alueista. Hornstulliin on hakeutunut monia taiteilijoita ja luovia mediaihmisiä, ja siitä on tullut varsin haluttu asuinpaikka. Alue on nostanut profiiliaan osaksi monien vuokra-asuntojen muuttuessa omistusasunnoiksi.</p>
  <p>Hornstull on läntisen Söderin oma SOFO, mutta vähemmän kaupallistunut ja enemmän sydämellinen. Alue pursuaa viihtyisiä kahviloita, pieniä gallerioita, tunnelmallisia puistoja ja mukavia ravintoloita, sekä monia moderneja pikkuyrityksiä. Hyvä esimerkki on Verkstadsgatanilla sijaitseva Hornstulls Mjölkbar - sen nuorekkaassa ilmapiirissä voit nauttia hyvästä kahvista, pelata pacmannia ja samalla kuunnella musiikkia elektroonisesta jazziin. Toinen esimerkki on Iglo Ljuscafé, missä pimeään talveen kyllästyneet tukholmalaiset saavat samalla sekä valohoitoa että maukkaita vitamiinipitoisia drinkkejä.</p>
  <p>Mainitsemisen arvoinen on myöskin Street, Tukholman vastine Lontoon Camden lockille tai New Yorkin Greenwich Villagelle. Nämä kansaa kuhisevat sisä- ja ulkomarkkinat sijaitsevat veden äärellä Liljeholmsbadetin vieressä, ja täältä löydät melkein mitä tahansa. Markkinat ovat avoinna joka viikonloppu (tammikuuta lukuunottamatta), ja tarjolla on sekä uutta että käytettyä tavaraa ja vaatetta, usein suoraan tuotteen valmistajan myytävänä. Täällä voit myös vain kahvitella, sisällä tai ulkona, pehmeään nojatuoliin uponneena. Paikalla on myös ravintola, nimeltään luonnollisesti: Street.</p>
  <p>Ravintola Street on avoinna vuoden ympäri, ja tarjoaa maukkaita aterioita tuoreista sesonkiraaka-aineista, jotka useimmiten ovat myös ekologisia ja ostettu suoraan paikallisilta viljelijöiltä.</p>
  <p>Lopuksi: kiinnitä erityistä huomiota rannanmukaisesti kulkevaan mahtavaan mosaiikkityöhön. Se on noin 500:lla neliömetrillään koko Skandinaavian suurin, ja sen on valmistanut useat nuoret taiteilijat ja mosaiikin tekijät monista eri kulttuureista. Sen peililasista koostuva ja kimalteleva kukkaisaihe valaisee koko Streetin ja saa paikan vaikuttamaan vielä suuremmalta.</p>
  </font>
  <p></p>
  <p>
  <h2 id="section41">NORRMALM</h2>
  <p><font size="-1">City - kuhiseva kivikaupunki</font></p>
  <p>&nbsp;</p>
  <h2 id="section42">KUNINKAAN MIEHET MUUTTOPUUHISSA</h2>
  <p><font size="-1">1500-luvun lähestyessä loppuaan kävi Stadsholmen (Gamla stan) ahtaaksi, ja muutto kohti malmeja alkoi. Ensimmäisenä asutettiin Norrmalm, lähinnä kuninkaanlinnan ja hovin henkilökunnalla, sekä armeijan ja laivaston työntekijöillä. Tänne muodostui myöskin senaikainen sotateollisuus, verstaat joissa valmistettiin aseet joiden avulla Ruotsista tuli suurvalta 1600-luvulla. Nykyinen Blasieholmen oli pitkään laivaston tukikohta, ja siellä rakennettiin mm. kovaonninen Vaasa-laiva joka upposi jo neitsytmatkallaan 7.5.1628. Vaasa-museossa Djurgårdenilla kerrotaan lisää laivan historiasta ja elämästä sen kansilla.</font></p>
  <font size="-1">
  <p>Kruunu lahjoitti myös paljon maata kaupungille joka nopeutti malmien rakentamista, erityisesti Norrmalmin. Senaikaisen suurkaupunki-idealin mukaan, Norrmalm sai säännönmukaisen ja suoralinjaisen katuverkoston. Vuodelta 1736 olevan rakennussuunnitelman mukaan rakennuksissa otettiin huomioon niin turvallisuus- hygieenia kuin esteettisyysaspektit. Katujen leveyttä säädeltiin, erityisvaatimuksia laadittiin palovaarallisille toiminnoille, jätteistä piti huolehtia tahdikkaasti ja kaupunkia piti kaunistaa jne. Uudet talot piti myös rakentaa kivestä aina kuin vain mahdollista, mitä noudatettiin parhaiten juuri Norrmalmilla, mutta ei niinkään muilla malmeilla. Tukholmaa, ja etenkin Norrmalmia kutsuttiin usein "Stenstadeniksi", kivikaupungiksi.<font size="-1"><br>
    </font> </p>
  </font>
  <h2 id="section43">VIIHDEKESKUS ALUSTA ASTI</h2>
  <p><font size="-1">Ei ole mikään ihme että Norrmalm on aina ollut vilkkaan kaupan ja liikehdinnän keskus. Aina vuoteen 1935 asti ainoa reitti kaupungin läpi pohjoisetelä-suunnassa kulki juuri Norrmalmin, Gamla stanin ja Södermalmin läpi.</font></p>
  <font size="-1">
  <p>Jos suuryritykset asettuivat Stadsholmenille, tuli Norrmalmista jo 1600-luvulla pienyrittäjien kaupunginosa. Asukasluvun, ja sen myötä asiakaskunnan noustessa kasvoi myös tarve vapaa-ajan huvituksille. Vuodelta 1671 olevalta ravitsemusliikelistalta löytyi mm. yli 300 ravintolaa ja viinikellaria. Norrmalm ja Östermalmin etuosa olivat näihin aikoihin Stadsholmenin jälkeen kaikkein ravintolatiheintä aluetta. Tämä traditio elää edelleenkin Norrmalmilla. Stureplanin ja Hötorgetin ympäristö on edelleenkin kaupungin viihdekeskus, vaikkakin ravintolaelämä kukoistaa myös muissa kaupunginosissa.</p>
  <p>Suurien teollisuuden alojen muutettua Norrmalmille 1800- ja 1900-luvuilla, nousi niiden ympärille useita työläisasuntoja sekä erilaisia palveluja. Asutuksen myötä nousi Norrmalmin eri osiin useita eläväisiä kauppa- kahvila ja viihdealueita, kuten esimerkiksi Rörstrandsgatan ja Odengatan. Monet näistä alueista rakennettiin hyvin nopeasti, mistä syystä alueet ovat hyvin yhtenäisiä ilmeeltään. Tunnetuimpia tälläisiä kokonaisuuksia ovat Atlasbergen joka rakennettiin Atlas Copcos-tehtaan ympäristöön, sekä Birkastan missä Rörstrandin posliinitehdas aikoinaan sijaitsi. Nämä alueet luovat paljolti Norrmalmin nykyisen profiilin: erilaisia alueita omalla vaihtelevalla luonteellaan.</p>
  <p>&nbsp;</p>
  </font>
  <h2 id="section44">BUTIIKKEJA, BUTIIKKEJA, BUTIIKKEJA</h2>
  <p><font size="-1">Tukholman vähittäiskaupalla on pitkä ja mielenkiintoinen historia takanaan. 1900-luvun aikana kaupankäynti muutti Gamla stanista Norrmalmille, ja useita suuria kauppakatuja syntyi; Drottninggatan, Hamngatan ja Biblioteksgatan. Samanaikaisesti moni kaupoista erikoistui, mutta myös suuret tavaratalot avasivat ovensa, yksi toisensa jälkeen. Paul U Bergströmin vanha tavaratalo vuodelta 1882 tunnetaan nykyään nimellä PUB, Nordiska Kompaniet eli NK perustettiin 1913 ja MEA 1918 (jota ei enää ole). 1970-luvulla sai Tukholma myös ostoskeskukset; Gallerian Hamngatanilla sekä Sturegallerian Stureplanilla (1989).</font></p>
  <p><font size="-1">Hötorget on aina ollut tärkeä kauppapaikka. Jo 1880-luvulla rakennettiin suuri kauppahalli jonka haluttiin monipuolistavan torilla myytäviä tuotteita. Tämä purettiin 1953, ja uusi kauppahalli joka nykyään sijaitsee maan alla on tunnettu kansainvälisestä luonteestaan. Täältä voit hankkia kaikkea lampaankalloista vihreään teehen. Ulkona torilla myydään yhä vihanneksia ja kukkia vuoden ympäri. </font></p>
  <p><font size="-1">Eräs varma kevään merkki on kun Hötorgetin kupeessa sijaitsevan Konserttitalon rappuset täyttyvät auringosta nauttivista tukholmalaisista, kenties kebabia tai torilta ostettuja hedelmiä maistellen. Täällä on myöskin yksi Tukholman suurimmista elokuvateattereista, se mitä vielä on jäljellä alueen elokuvateatterikulttuurista, jonka kulta-aika oli 1900-luvun puolivälissä.</font><font size="-1"><br>
    </font> </p>
  <h2 id="section45">ELOKUVATEATTERIT VALLOITTAVAT NORRMALMIN</h2>
  <p><font size="-1">1930- ja 1940-luvut olivat elokuvateatterien loistoaikaa Tukholmassa. Varsinkin Norrmalmilla niitä nousi kuin sieniä sateella. Näihin aikoihin lähes joka korttelissa oli elokuvateatteri, mutta television ja videon myötä monet näistä joutuivat lopettamaan. </font></p>
  <font size="-1">
  <p>Jotkut näistä vanhoista teattereista on yhä jäljellä ja niissä käyminen on suuri ilo ja onni. Rigoletto, Saga, Park, Skandia, Grand Royal ja Astoria ovat joitain näistä vanhoista mutta yhä käytössä olevista teatterilegendoista.<br>
  </p>
  </font>
  <h2 id="section46">KULTURHUSET NOUSEE NORRMALMILLE</h2>
  <p><font size="-1">Hötorgetin ympärillä oleva alue on kastettu Hötorgscityksi, ja se käsittää alueet jotka 1950- ja 1960-luvuilla kunnostettiin ja uudelleenrakennettiin uusien metroasemien avaamisen yhteydessä. Siihen aikaan Norrmalmin rakennukset olivat kohtalaisen huonossa kunnossa, ja jotta Norrmalmin maine liike-elämän ja kaupan keskuksena ei kärsisi, tarve uusien konttorien ja myyntitilojen luomiseen oli suuri. On hyvä muistaa että rakennuskanta siihen aikaan oli vielä melko matalaa.</font></p>
  <p><font size="-1">Raivoisista vastalauseista huolimatta oli alue pian täynnä syviä työmaakuoppia, ja sanotaan että rakentaminen niissä keskeytyi poliittisten väärinarviointien sekä pois vetäytyneiden sijoittajien ansiosta. Useiden vuosien ajan monet näistä autiotonteista toimivat parkkipaikkoina. Tuhkasta nousi kuitenkin myös uusia rakennuksia, esimerkiksi viisi vaikuttavaa Hötorgetin "pilvenpiirtäjää", sekä Kulturhuset, Kulttuuritalo, joka yhä tänäänkin on suosittu ja arvostettu tapaamispaikka ihmisille ja kulttuurin monille ilmentymille. Kulttuuritalon aulassa voit jopa pelata erän shakkia. Sergelgatania pidettiin sen valmistuessa todellisena mallikappaleena aikansa kaupunkirakentamisen ihanteille, ja sitä tultiin ihailemaan niin läheltä kuin kaukaakin.</font></p>
  <p><font size="-1">Nykyinen Sergelin tori on nimetty paikalla aiemmin olleen rakennuksen mukaan, joka kuului yhteen arvokkaisimpiin kulttuuriaarteisiin (talossa oli mm. Johan Tobias Sergelin ateljé). Kaupunki on sittemmin järjestänyt useita arkkitehtuurikilpailuja torin jälleenrakentamiseksi, mutta tuttu ja pitkään vihattu mustavalkoinen ruutukuvio on sittemmin saanut jo kulttistatuksen. Nykyään voit ostaa tarjottimia ja filttejä tällä samaisella kuviolla koristeltuna trendikkäistä designliikkeistä. Keskellä Sergelin toria on arkkitehti David Heldénin suunnittelema suihkulähde, jonka keskellä komeilee Edwin Öhrströmin piirtämä lasiobeliski. Paikka on tunnettu voitonhuumaisten jalkapallo- ja jääkiekkofanien kastautumisaltaana.</font><font size="-1"><br>
    </font> </p>
  <h2 id="section47">KORKEAKULTTUURIA JA KOKEILUNHALUA</h2>
  <p><font size="-1">Kuningas Gustav III oli kiihkeä kulttuurin puolesta puhuja. Hänen ansiotaan olivat mm. sellaiset 1700-luvun suurhankkeet kuten Musikaliska Akademin, Operan, Dramatiska Teatern ja monet muut raskaan sarjan kulttuurilaitokset. Oopperatalo vihittiin 1782, mutta purettiin sata vuotta myöhemmin. Sen tilalle nousi nykyinen Oopperatalo Gustav Adolfin torille Kuninkaan linnaa vastapäätä. Dramatiska teatern, joka alunperin perustettiin ruotsin kielen edistämiseksi, muutti nykyisiin tiloihinsa 1908. 1866 Gustav III:nen muistolle vihitty Kansallismuseo oli yksi maailman ensimmäisistä yleisistä taidemuseoista.</font></p>
  <font size="-1">
  <p> Suurten ja klassisten teatteriesitysten lisäksi on Tukholmalla rikas ja vaihteleva teatteritarjonta, joka on usein myös varsin moderni ja kokeellinen. Kulturhusetissa sijaitsevassa Stadsteaternissa, Kaupunginteatterissa, voit esimerkiksi nauttia soppateatterista (lounaan sisältävä tunnin esitys), tai Reginassa spagettiteatterista. Tukholman Improvisaatioteatterin näytöksissä Sigtunagatanilla pääset itse osallistumaan esityksen kulkuun. Tukholman museoelämä on vähintäänkin yhtä monipuolinen. Turisti-infosta saat lisää tietoja ajankohtaisista esityksistä ja näyttelyistä Tukholman teattereissa ja museoissa.<font size="-1"><br>
    </font> </p>
  </font>
  <h2 id="section48">YLELLISET UIMAHALLIT</h2>
  <p><font size="-1">Jos vierailet Tukholmassa talviaikaan, kannattaa sinun ehdottomasti käydä joissain kaupungin historiallisista uimalaitoksista. 1600-luvun Tukholmassa toimi aivan erityinen ammattiryhmä - kylvettäjämestari - joka tarjosi kylvettämistä, parranajoa, hiusten leikkuuta ym. Aina 1900-luvulle asti oli huono hygieenia yhtenä suurimmista syistä tartuntatautien leviämiselle ja aiheutti monenlaisia terveysongelmia. Useita yleisiä kylpylöitä perustettiin Tukholmaan, mm. Sturebadet (1885), Centralbadet (1904) ja Liljeholmsbadet (1929). Uimaloiden sisustus on yhä alkuperäisten piirustusten mukainen ja todellinen elämys itsessään. Miltä tuntuisi lämmin höyrysauna ja hieronta pakkasessa vietetyn päivän päätteeksi?
    </font> </p>
  <p><font size="-1"><br>
    </font>
  <h2 id="section49">KAUPUNKIKALASTUSTA</h2>
  <p><font size="-1">Tukholma on rakennettu veden äärelle, joka kylminä talvina muuttuu jääksi. Jää ei ainoastaan ollut oiva kulkuväylä, vaan myös kuin luotu moniin huveihin. 1800-luvulla aurattiin jäälle ratoja joissa pidettiin suosittuja luistelukilpailuja. Kesäisin pääsee monista paikoista uimaan. Monet poliitikot ovat jopa halunneet todistaa Tukholman veden puhtauden juomalla suoraan keskustan virrasta vettä. Niin kesäisin kuin talvisinkin ovat kalastajat tuttu näky Tukholman keskustan rannoilla ja laitureilla. Täällä kuka tahansa voi kalastaa yksinkertaisin varustein (max 10 koukkua). Edistyksellisempään kalstukseen tarvitaan kalastuskortti. Tavallisin saalis koostuu lohesta, silakasta ja ahvenesta sekä meritaimenesta. Lohisaaliin ennätys on 20 kiloa! Joka vuosi huhti-toukokuun vaihteessa istutetaan suuria määriä meritaimenta keskustan vesiin, ja onkin erittäin vaikuttavaa seurata kalojen veteen laskemista kuohuvien kevätvirtojen keskellä.</font></p>
  <font size="-1">
  <p><br>
  <h2 id="section50">BRUNNSVIKEN JA HAGA<font size="-1"></font></h2>
  </font>
  <p><font size="-1">Norrmalmilta on hyvät kulkuyhteydet Nationalstadsparkeniin, Ekopuistoon Brunnsvikenin ympäristössä. Täällä on paljon nähtävää ja koettavaa, ja voit kävellä koko Brunnsvikenin ympäri vain parissa tunnissa. Ehkä kuitenkin paras vaihtoehto on lähteä kiertoajelulle "Sjöfrökenillä". Oppaat kertovat niin rakennuksista kuin luonnosta, sekä paljosta muusta mielenkiintoisesta. Gustav III perusti Haga-puiston 1700-luvun lopulla aikakaudelle ominaisen englantilaistyylisen rakennusideaalin mukaan. Puistosta löydät mm. Turkkilaisen paviljongin, joka on yksi harvoista enää jäljellä olevista alkuperäisistä rakennuksista. Vieraile myöskin Ekotemppelissä, Kupariteltassa, Kuninkaan paviljongissa sekä museolinnan perustuksilla jota ei koskaan rakennettu. 1800-luvun alussa rakennettiin Haga-puistoon Kuningattaren pavinjonki, Haga Slott, joka nykyisin toimii Ruotsin hallituksen vierasasuntona.</font><font size="-1"><br>
    </font> </p>
  <h2 id="section51">SAARISTO</h2>
  <p><font size="-1">Graniittiparatiisi</font></p>
  <font size="-1">
  <p><br>
    <strong>VIERAILU SAARISTOSSA</strong></p>
  <p>Tukholman saaristo on kaunis kesät talvet. Ehkä jopa kauniimpi hiljaisena ja kylmän kimmeltävänä talvipäivänä, jäälauttojen seilatessa ulapalla saaden laivojen rungot laulamaan. Ei mikään ihme että kuuluisat ruotsalaiset taiteilijat kuten Anders Zorn, Bruno Liljefors, Carl Larsson ja monet muut ovat hurmioituneet ja inspiroituneet tästä näystä!</p>
  <p>Tukholman saaristo on yhä kohtalaisen koskematon, ja yksi harvoista paikoista mistä vielä jopa kesäsesongin aikaan voi löytää oman pienen lahdelman tai niemekkeen minne ankkuroida. Pohjoisen Arholmin ja etelän Landsortin välillä on noin 80 kilometriä, joten tutustumista riittää!</p>
  <p>Turistille saaristossa löytyy lukuisia aktiviteetteja, majoituksia ja museoita, sekä paljon muuta. Alueella on useita uimiseen oivallisesti sopivia pieniä saaria, ja monet niistä tarjoavat majoitusta myös talviaikaan, kuten myös monet saaristolaisravintolat. Seuraavassa voit tutustua valikoimaan Tukholman saariston toinen toistaan viehättävimmistä saarista. Tukholman saaristo kätkee sisäänsä 24 000 saarta, luotoa ja karia!</p>
  </font>
  <p>&nbsp;
  <h2 id="section52">SAARISTON KOLMET KASVOT</h2>
  <p><font size="-1">Jos teet laivamatkan Tukholman keskustasta ulkosaaristoon, Svartlögalle tai Rödlögalle, voit erottaa etupäässä kolme erilaista luontoaluetta. Sisäsaaristo on kasvillisuudeltaan rehevää, ja siellä kasvavat niin kuuset, männyt kuin lehtipuutkin (koivu, tammi ja haapa). Saaret ovet erittäin lehteviä, ja rannoilta tapaa usein levää. Näillä saarilla viljelivät aikoinaan asukkaat entistä merenpohjaa. Eläimille riitti heinää, ja niiden tuottamat munat ja voi myytiin kaupungin markkinoilla.</font></p>
  <font size="-1">
  <p>Hieman kauempana luonto on selkeästi kuivempaa, ja matalakasvuinen pensaikko, kyhmyinen hieskoivu, haapa, raita, tervaleppä ja saniaiset ovat täällä tavallisia.Täältä löydät myös tyrnimarjoja sekä mustia viinimarjoja (saariston villejä mustaherukoita), ruusuja ja lillukoita.</p>
  <p>Ulkosaariston luonto muistuttaa tuntureiden karua ja tuulenpiinaamaa maisemaa. Täällä kasvaa vain jäkälää ja levää, varpuja ja pihlajoita paljailla kallioilla. Siellä täällä näkyy majakoita ja aittoja jotka todistavat ihmisen läsnäolosta. Keskiajalla saariston asukkaat maksoivat veronsa mm. hylkeenihralla, suolasilakoilla sekä kuivatulla hauella, mikä kertoo hyvin ihmisten silloisista ravinnonlähteistä.</p>
  <p>Tukholman saaristo on lähes 2 miljardia vuotta vanha! Tässä vanhassa lähinnä graniitista ja gneissistä muodostuvassa peruskalliossa on yhä nähtävissä jälkiä sen synnystä. Graniitin halkeamissa on nähtävissä tummia jäänteitä muista kalliolajeista, kuten esimerkiksi mustasta diabasista, joka on aikoinaan työntynyt kallion pinnalle maan sisäosista. Kallioilla on myös näkyvillä senttimetrin syvyisiä ja selkeästi suuntautuvia halkeamia - merkkejä jääkautisen jään etenemisestä. Kun jäät sulivat tekivät kallioiden yli kulkevat vesimassat syviä viiltoja niiden pintoihin. Näitä voit ihailla mm. Sandhamnin "Havs-fruns grottassa" sekä Öjan "Helveteskällanissa". 1908 eräs arkeologi teki tutkimuksia Helveteskällanilla, ja löysi sen pohjalta useita metallirahoja, joista vanhimmat olivat 1400-luvulta!</p>
  <p>&nbsp; </font>
  <h2 id="section53">VIIKINGEISTÄ KAUPPIAISIIN</h2>
  <p><font size="-1">Jäännöksistä ja veronkirjoista on pystytty tulkitsemaan että Tukholman saariston suurimmat saaret olivat asuttuja jo ennen keskiaikaa. Tänään ympärivuotisia asukkaita on noin 12 000, joista noin 7000 asuu saarissa ilman minkäänlaista maayhteyttä, kuten siltaa tai tunnelia. Kesävieraita on toki sitäkin enemmän, noin 30 000 kesämökkiä ja huvilaa on siroteltuina pitkin saaristoa. Rakennukset antavat hyvän kuvan saariston kehityksestä. Ensimmäiset ulkosaariston kalastajat rakensivat ensimmäiset yksinkertaiset varastoaitat, kun taas hieman sisemmällä on maatilojen yhteyteen pystytettyjä matalia hirsimökkejä. Möjalta ja monilta muilta keskisaariston saarilta löytyy monia muita esimerkkejä. Laitureita venerakennuksineen näkyy useissa rannoissa pitkin keskisaaristoa. 1700-luvulta alkaen on saaristoon rakennettu myös komeita ja ylellisiä kesähuviloita.</font></p>
  <p><font size="-1">Höyrylaivaa on tosin kiittäminen, että kaupungin asukkaat saivat mahdollisuuden tutustua, ja asettua, saaristoon 1800-luvun lopussa. Esimerkiksi Stegesundissa on nähtävillä aikansa puusepäntaito kalliiksi tulleissa "grosshandlarvilloissa", kauppiaanhuviloissa. Nämä koristeelliset huvilat olivat usein arkkitehdin piirtämiä, ja ne pursuivat torneja ja sakaroita, suippokaaria, huvimajoja ja upeasti koristeltuja uimakoppeja. 1800-luvun lopulla kehittynyt sahateollisuus valmisti koneellisesti huviloiden eri osia joista oli sitten mahdollisuus koota mieleisensä. 1930-luvulta lähtien saaristosta sai kohtuullisen halvalla ostettua maata, ja tontille pystyi rakentamaan talon siitä materiaalista mihin sattui olemaan varaa. "Sportstugan", eräänlainen pieni vapaa-ajan mökki, tuli hyvin tavalliseksi koko alueella, esimerkiksi Vindössä, Djurössä ja Sandhamnissa.</font></p>
  <p><font size="-1"><br>
    </font>
  <h2 id="section54">KULJETUS JA ASUMINEN</h2>
  <p><font size="-1">Tukholman saaristoon kulkee useita eri laivayhtiöitä, joista osa järjestää päiväretkiä ja osa liikennöi säännöllisesti. Waxholmsbolaget liikennöi koko saariston alueella ja lähtee Strömkajenilta, missä myöskin sijaitsee yhtiön info ja lipunmyynti. Monilla saarilla on mahdollisuus polkupyörän, veneen tai kanootin vuokraamiseen. Niille jotka haluavat yöpyä saaristossa, löytyy lukuisia eri vaihtoehtoja; retkeilymajoja, hotelleja, bed and breakfast, leirintäalueita, telttailua tai mökkien vuokrausta. Tukholman turisti-info on Kulturhusetissa Sergelin torgilla, ja sieltä saat ajankohtaista infoa laivaliikenteestä sekä saarten tarjoamista palveluista. Täällä voit myös tehdä monia varauksia.</font> </p>
  <p><font size="-1"><br>
    </font>
  <h2 id="section55">FJÄDERHOLMIN SAARET</h2>
  <p><font size="-1">Loistava retkikohde Tukholman läheisyydessä. Fjäderholmin saaret ovat useita saaria kattava saariryhmä, mutta maihinpääsy on vain ryhmän pääsaarelle, St.Fjäderholmenille. Muut ryhmän saaret ovat lintusuojelualueita. Koska Fjäderholmin saaret ovat osa Tukholman kansalliskaupunkipuistoa, voit "Trädgårdenissa", Puutarhassa, sekä Itämeri-akvaariossa lukea lisää alueen eläimistä ja luonnosta. Lapset voivat kokeilla erilaisia käsitöitä käsityöpajoissa sekä leikkiä Merirosvolaivassa. Uimakalliot ovat erittäin suosittuja, ja kun nälkä yllättää voit vierailla jossain saaren monista ravintoloista. Täällä voit myöskin nauttia ulkoilmateatterista tai oppia saaren mielenkiintoisesta ja värikkäästä historiasta. </font> </p>
  <p><font size="-1"><br>
    </font>
  <h2 id="section56">SANDHAMN</h2>
  <p><font size="-1">Kuvankaunis ja idyllinen Sandhamn Sandön saarella on purjehtijoiden paratiisi. Täältä starttaavat monet purjehduskilpailut, ja itse purjehtivat vaihtavat mielellään tarinoita suositussa majatalossa ja Dykarbaarissa. Sandöllä on useita viehättäviä uimarantoja, esimerkiksi Trouville saaren eteläisellä puolella. Sandhamn on yksi saariston vanhimmista uintipaikoista, ja sai säännöllisen laivaliikenteen jo 1865. Sandhamn mainitaan jo 1289, mutta 1600-luvulle asti se oli vain laidunmaana ja täysin rakentamaton. Myöhemmin ymmärrettiin sen strateginen sijainti Tukholmaan vievällä vesiväylällä. Paikalle rakennettu tullirakennus on itse linnanarkkitehti Carl Hårlemanin käsialaa. Sandhamnin museossa, laituritupa Australiassa 1700-luvulta kerrotaan lisää Sandhamnin historiasta tulli- ja luotsiasemana.</font><br>
  </p>
  <font size="-1">
  <h2 id="section57">VAXHOLM</h2>
  </font>
  <p></p>
  <p><font size="-1">Vaxholmia kutsutaan saariston portiksi, sen satamasta laivat jatkavat pidemmälle saaristoon. Tässä idyllisessä Vaxön kaupungissa purjehtivat pysähtyvät viimeisen kerran ennen suuntaamistaan luonnon omiin pikku satamiin. Jo vuosisatojen ajan, 1600-luvulta saakka ovat Waxholmin laivat ottaneet ja jättäneet matkustajia hotellin edustalla olevalta laiturilta. Kapeilla ja viehättävillä kaduilla vanhat puuhuvilat muodostavat pittoreskin kokonaisuuden, ja kaupungin uudemmilla osilla on monia pikkubutiikkeja ja kahviloita. Satamassa useat pienet punaiset aitat houkuttelevat käsitöillään ja vastasavustetun kalan tuoksulla. Vähän matkan päästä rannasta, keskellä vesiväylää sijaitsee komea ja historiallinen Vaxholmin kastelli, joka muistuttaa Vaxholmin roolista vartiointipaikkana. Kastelli rakennettiin Gustav Vasan toimesta, mutta on sittemmin rakennettu uudelleen. Tänään kastellissa on mahdollisuus nähdä monia mielenkiintoisia näyttelyitä, tai halutessasi voit tutustua kastellin vanhaan vankilaan.</font></p>
  <p>&nbsp;</p>
  <h2 id="section58">MÖJA</h2>
  <p><font size="-1">Möjalla on paljon nähtävää, ja se on täydellinen retkikohde sille joka haluaa kokea aidon saaristolaisympäristön. Kohtalaisen suurella Möjalla asuu noin 300 ympärivuotista asukasta. Maasto muistuttaa täällä kauan sitten asuneista kalastajista ja maanviljelijöistä. Kalastus oli paikan pääelinkeino aina 1980-luvulle asti, ja vielä aivan vähän aikaa sitten oli markkinoilla herkullisen makeita Möja-mansikoita. Tänään asukkaita työllistää mm. koulu, kaupat sekä saaren monet ravintolat.</font><br>
  </p>
  <font size="-1"></font>
  <h2 id="section59">GRINDA</h2>
  <p><font size="-1">Lapsiystävällisellä Grindan saarella on lukuisia uimarantoja ja samoilualueita, ja täällä voit myös vuokrata soutuveneitä, kajakkeja sekä polkupyöriä. Saarella on sisäsaaristolle tyypillinen, hyvin rehevä, kasvillisuus, jossa metsä ja niityt sekä kalliot ja rannat yhdistyvät ihastuttavalla tavalla.</font><br>
  </p>
  <h2 id="section60">FINNHAMN</h2>
  <p><font size="-1">Möjasta koilliseen sijaitsee Finnhamnin saari; yksi saariston monipuolisimmista saarista. Finnhamn on saariryhmä ulko- ja keskisaariston rajalla, josta löydät sekä metsiä ja viljelysmaata, että uimakallioita ja rantoja. Täällä voit tehdä pieniä löytöretkiä saaren mutkittelevilla poluilla, tehdä kalaretken soutuveneellä tai nauttia lämpimästä saunasta auringonpalvonnan päätteeksi. Talviaikaan voit viettää vaikka koko päivän luistimilla. Kiinnostuneen on mahdollista osallistua opastettuun kiertokäyntiin, ja vierailla saaren erittäin mielenkiintoisessa museossa.</font> </p>
  <p><br>
  <h2 id="section61">UTÖ</h2>
  <p><font size="-1">Pitkällä Tukholman eteläisessä saaristossa sijaitsee Utö, eläväinen saari missä on Ruotsin vanhin rautakaivos 1150-luvulta. Kaivos ei ole enää toiminnassa, mutta paikan museossa voit tutustua lähemmin Utön elämään entisaikoina. Vanhan, vuodelta 1791 olevan tuulimyllyn huipulta voit ihailla upeaa saariston yli levittäytyvää näköalaa. Utön majatalossa on yleisesti tunnustettu erinomainen keittiö, ja sen läheisyydestä löytyy hienoja hiekkarantoja. Paikallisen leipomon Utö-limppu on niittänyt mainetta ja kunniaa! </font> </p>
  <p><br>
  <h2 id="section62">HUVUDSKÄR</h2>
  <p><font size="-1">Aivan avomeren reunamilla sijaitsee Huvudskär. Täällä luonto sekä sen lintukanta ovat aivan ainutlaatuiset. Näillä karuilla saarilla on aikoinaan ollut tärkeä tulli- ja luotsikeskus, sekä majakka. Tänään paikan alastomia kallioita vartioi vain tuuli ja meri. Saarella toimii myös retkeilymaja.</font> </p>
  <p><br>
  <h2 id="section63">LANDSORT</h2>
  <p><font size="-1">Öjan saarella seisoo Ruotsin vanhin säilynyt majakka, 1670-luvulta oleva Landsortin majakka. Se on myös saariston voimakkain sen valaisuvahvuuden ollessa 18 merimailia (34 kilometriä). Saarella on myös mystinen vanha kivestä rakennettu labyrintti, jonka merimiehet aikoinaan pystyttivät toivoen sen tuovan onnea ja suojaa meren voimia vastaan. Saaren kalliot ovat erinomaisia uimiseen, ja sen jännittävä historia, aito persoonallisuus ja kaunis luonto tekevät siitä suositun vierailukohteen. </font> </p>
  <p><br>
    <font size="-1">Me infostockholmissa toivomme Sinulle mukavaa ja antoisaa Tukholman vierailua!</font></p>
  <p><strong><font size="-1">www.infostockholm.com</font></strong></p>